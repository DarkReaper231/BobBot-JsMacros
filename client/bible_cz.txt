Genesis 1. - 1. Na počátku stvořil Bůh nebe a zemi.
Genesis 1. - 2. Země pak byla nesličná a pustá, a tma byla nad propastí, a Duch Boží vznášel se nad vodami.
Genesis 1. - 3. I řekl Bůh: Buď světlo! I bylo světlo.
Genesis 1. - 4. A viděl Bůh světlo, že bylo dobré; i oddělil Bůh světlo od tmy.
Genesis 1. - 5. A nazval Bůh světlo dnem, a tmu nazval nocí. I byl večer a bylo jitro, den první.
Genesis 1. - 6. Řekl také Bůh: Buď obloha u prostřed vod, a děl vody od vod!
Genesis 1. - 7. I učinil Bůh tu oblohu, a oddělil vody, kteréž jsou pod oblohou, od vod, kteréž jsou nad oblohou. A stalo se tak.
Genesis 1. - 8. I nazval Bůh oblohu nebem. I byl večer a bylo jitro, den druhý.
Genesis 1. - 9. Řekl také Bůh: Shromažďte se vody, kteréž jsou pod nebem, v místo jedno, a ukaž se místo suché! A stalo se tak.
Genesis 1. - 10. I nazval Bůh místo suché zemí, shromáždění pak vod nazval mořem. A viděl Bůh, že to bylo dobré.
Genesis 1. - 11. Potom řekl Bůh: Zploď země trávu, a bylinu vydávající símě, a strom plodný, nesoucí ovoce podlé pokolení svého, v němž by bylo símě jeho na zemi. A stalo se tak.
Genesis 1. - 12. Nebo země vydala trávu, a bylinu nesoucí semeno podlé pokolení svého, i strom přinášející ovoce, v němž bylo símě jeho, podlé pokolení jeho. A viděl Bůh, že to bylo dobré.
Genesis 1. - 13. I byl večer a bylo jitro, den třetí.
Genesis 1. - 14. Opět řekl Bůh: Buďte světla na obloze nebeské, aby oddělovala den od noci, a byla na znamení a rozměření časů, dnů a let.
Genesis 1. - 15. A aby svítila na obloze nebeské, a osvěcovala zemi. A stalo se tak.
Genesis 1. - 16. I učinil Bůh dvě světla veliká, světlo větší, aby správu drželo nade dnem, a světlo menší, aby správu drželo nad nocí; též i hvězdy.
Genesis 1. - 17. A postavil je Bůh na obloze nebeské, aby osvěcovala zemi;
Genesis 1. - 18. A aby správu držela nade dnem a nocí, a oddělovala světlo od tmy. A viděl Bůh, že to bylo dobré.
Genesis 1. - 19. I byl večer a bylo jitro, den čtvrtý.
Genesis 1. - 20. Řekl ještě Bůh: Vydejte vody hmyz duše živé v hojnosti, a
Genesis 1. - 21. I stvořil Bůh velryby veliké a všelijakou duši živou, hýbající se, kteroužto v hojnosti vydaly vody podlé pokolení jejich, a všeliké ptactvo křídla mající, podlé pokolení jeho. A viděl Bůh, že to bylo dobré.
Genesis 1. - 22. I požehnal jim Bůh, řka: Ploďtež se a množte se, a naplňte vody mořské; též ptactvo ať se rozmnožuje na zemi!
Genesis 1. - 23. I byl večer a bylo jitro, den pátý.
Genesis 1. - 24. Řekl též Bůh: Vydej země duši živou, jednu každou podlé pokolení jejího, hovada a zeměplazy, i zvěř zemskou, podlé pokolení jejího. A stalo se tak.
Genesis 1. - 25. I učinil Bůh zvěř zemskou podlé pokolení jejího, též hovada vedlé pokolení jejich, i všeliký zeměplaz podlé pokolení jeho. A viděl Bůh, že bylo dobré.
Genesis 1. - 26. Řekl opět Bůh: Učiňme člověka k obrazu našemu, podlé podobenství našeho, a ať panují nad rybami mořskými, a nad ptactvem nebeským, i nad hovady, a nade vší zemí, i nad všelikým zeměplazem hýbajícím se na zemi.
Genesis 1. - 27. I stvořil Bůh člověka k obrazu svému, k obrazu Božímu stvořil jej, muže a ženu stvořil je.
Genesis 1. - 28. A požehnal jim Bůh, a řekl jim Bůh: Ploďtež se a rozmnožujte se, a naplňte zemi, a podmaňte ji, a panujte nad rybami mořskými, a nad ptactvem nebeským, i nad všelikým živočichem hýbajícím se na zemi.
Genesis 1. - 29. Řekl ještě Bůh: Aj, dal jsem vám všelikou bylinu, vydávající símě, kteráž jest na tváři vší země, a všeliké stromoví, (na němž jest ovoce stromu), nesoucí símě; to bude vám za pokrm.
Genesis 1. - 30. Všechněm pak živočichům zemským, i všemu ptactvu nebeskému, a všemu tomu, což se hýbe na zemi, v čemž jest duše živá, všelikou bylinu zelenou dal jsem ku pokrmu. I stalo se tak.
Genesis 1. - 31. A viděl Bůh vše, což učinil, a aj, bylo velmi dobré. I byl večer a bylo jitro, den šestý.
Genesis 2. - 1. A tak dokonána jsou nebesa a země, i všecko vojsko jejich.
Genesis 2. - 2. A dokonal Bůh dne sedmého dílo své, kteréž dělal; a odpočinul v den sedmý ode všeho díla svého, kteréž byl dělal.
Genesis 2. - 3. I požehnal Bůh dni sedmému a posvětil ho; nebo v něm odpočinul Bůh ode všeho díla svého, kteréž byl stvořil, aby učiněno bylo.
Genesis 2. - 4. Tiť jsou rodové nebes a země, (když stvořena jsou v den, v němž učinil Hospodin Bůh zemi i nebe),
Genesis 2. - 5. I každé chrastiny polní, dříve než byla na zemi, i všeliké byliny polní, prvé než vzcházela; nebo ještě byl nedštil Hospodin Bůh na zemi, aniž byl který člověk, ješto by dělal zemi.
Genesis 2. - 6. A aniž pára vystupovala z země, aby svlažovala všecken svrchek země.
Genesis 2. - 7. I učinil Hospodin Bůh člověka z prachu země, a vdechl v chřípě jeho dchnutí života, i byl člověk v duši živou.
Genesis 2. - 8. Štípil pak byl Hospodin Bůh ráj v Eden na východ, a postavil tam člověka, jehož byl učinil.
Genesis 2. - 9. A vyvedl Hospodin Bůh z země všeliký strom na pohledění libý, a ovoce k jídlu chutné; též strom života u prostřed ráje, i strom vědění dobrého a zlého.
Genesis 2. - 10. (A řeka vycházela z Eden, k svlažování ráje, a odtud dělila se, a byla ve čtyři hlavní řeky.
Genesis 2. - 11. Jméno jedné Píson, ta obchází všecku zemi Hevilah, kdež jest zlato.
Genesis 2. - 12. A zlato země té jest výborné; tam jest i bdelium, a kámen onychin.
Genesis 2. - 13. Jméno pak druhé řeky Gihon, ta obchází všecku zemi Chus.
Genesis 2. - 14. A jméno řeky třetí Hiddekel, kteráž teče k východní straně Assyrské země. A řeka čtvrtá jest Eufrates).
Genesis 2. - 15. Pojav tedy Hospodin Bůh člověka, postavil jej v ráji v zemi Eden, aby jej dělal a ostříhal ho.
Genesis 2. - 16. I zapověděl Hospodin Bůh člověku, řka: Z každého stromu rajského svobodně jísti budeš;
Genesis 2. - 17. Ale z stromu vědění dobrého a zlého nikoli nejez; nebo v který bys koli den z něho jedl, smrtí umřeš.
Genesis 2. - 18. Řekl byl také Hospodin Bůh: Není dobré člověku býti samotnému; učiním jemu pomoc, kteráž by při něm byla.
Genesis 2. - 19. (Nebo když byl učinil Hospodin Bůh z země všelikou zvěř polní, i všecko ptactvo nebeské, přivedl je k Adamovi, aby pohleděl na ně, jaké by jméno kterému dáti měl; a jak by koli nazval Adam kterou duši živou, tak aby jmenována byla.
Genesis 2. - 20. I dal Adam jména všechněm hovadům, i ptactvu nebeskému, a všeliké zvěři polní; Adamovi pak není nalezena pomoc, kteráž by při něm byla.)
Genesis 2. - 21. Protož uvedl Hospodin Bůh tvrdý sen na Adama, i usnul; a vyňal jedno z žeber jeho, a to místo vyplnil tělem.
Genesis 2. - 22. A z toho žebra, kteréž vyňal z Adama, vzdělal Hospodin Bůh ženu, a přivedl ji k Adamovi.
Genesis 2. - 23. I řekl Adam: Teď tato jest kost z kostí mých a tělo z těla mého; tato slouti bude mužatka, nebo z muže vzata jest.
Genesis 2. - 24. Z té příčiny opustí muž otce svého i matku svou, a přídržeti se bude manželky své, i budou v jedno tělo.
Genesis 2. - 25. Byli pak oba dva nazí, Adam i žena jeho, a nestyděli se.
Genesis 3. - 1. Had pak byl nejchytřejší ze všech živočichů polních, kteréž byl učinil Hospodin Bůh. A ten řekl ženě: Tak-liž jest, že vám Bůh řekl: Nebudete jísti z každého stromu rajského?
Genesis 3. - 2. I řekla žena hadu: Ovoce stromů rajských jíme;
Genesis 3. - 3. Ale o ovoci stromu, kterýž jest u prostřed ráje, řekl Bůh: Nebudete ho jísti, aniž se ho dotknete, abyste nezemřeli.
Genesis 3. - 4. I řekl had ženě: Nikoli nezemřete smrtí!
Genesis 3. - 5. Ale ví Bůh, že v kterýkoli den z něho jísti budete, otevrou se oči vaše; a budete jako bohové, vědouce dobré i zlé.
Genesis 3. - 6. Viduci tedy žena, že dobrý jest strom k jídlu i příjemný očima, a k nabytí rozumnosti strom žádostivý, vzala z ovoce jeho a jedla; dala také i muži svému s sebou, a on jedl.
Genesis 3. - 7. Tedy otevříny jsou oči obou dvou, a poznali, že jsou nazí; i navázali lístí fíkového a nadělali sobě věníků.
Genesis 3. - 8. A v tom uslyšeli hlas Hospodina Boha chodícího po ráji k větru dennímu; i skryl se Adam a žena jeho před tváří Hospodina Boha, u prostřed stromoví rajského.
Genesis 3. - 9. I povolal Hospodin Bůh Adama, a řekl jemu: Kdež jsi?
Genesis 3. - 10. Kterýžto řekl: Hlas tvůj slyšel jsem v ráji a bál jsem se, že jsem nahý; protož skryl jsem se.
Genesis 3. - 11. I řekl Bůh: Kdožť oznámil, že jsi nahý? Nejedl-lis ale z toho stromu, z něhožť jsem jísti zapověděl?
Genesis 3. - 12. I řekl Adam: Žena, kterouž jsi mi dal, aby byla se mnou, ona mi dala z stromu toho, a jedl jsem.
Genesis 3. - 13. I řekl Hospodin Bůh ženě: Což jsi to učinila? I řekla žena: Had mne podvedl, i jedla jsem.
Genesis 3. - 14. Tedy řekl Hospodin Bůh hadu: Že jsi to učinil, zlořečený budeš nade všecka hovada a nade všecky živočichy polní; po břiše svém plaziti se budeš, a prach žráti budeš po všecky dny života svého.
Genesis 3. - 15. Nad to, nepřátelství položím mezi tebou a mezi ženou, i mezi semenem tvým a semenem jejím; ono potře tobě hlavu, a ty potřeš jemu patu.
Genesis 3. - 16. Ženě pak řekl: Velice rozmnožím bolesti tvé a počínání tvá, s bolestí roditi budeš děti, a pod mocí muže tvého bude žádost tvá, a on panovati bude nad tebou.
Genesis 3. - 17. Adamovi také řekl: Že jsi uposlechl hlasu ženy své, a jedl jsi z stromu toho, kterýžť jsem zapověděl, řka: Nebudeš jísti z něho; zlořečená země pro tebe, s bolestí jísti budeš z ní po všecky dny života svého.
Genesis 3. - 18. Trní a bodláčí tobě ploditi bude, i budeš jísti byliny polní.
Genesis 3. - 19. V potu tváři své chléb jísti budeš, dokavadž se nenavrátíš do země, poněvadž jsi z ní vzat. Nebo prach jsi a v prach se navrátíš.
Genesis 3. - 20. Dal pak byl Adam jméno ženě své Eva, proto že ona byla mátě všech živých.
Genesis 3. - 21. I zdělal Hospodin Bůh Adamovi a ženě jeho oděv kožený, a přioděl je.
Genesis 3. - 22. Tedy řekl Hospodin Bůh: Aj, člověk učiněn jest jako jeden z nás, věda dobré i zlé; pročež nyní, aby nevztáhl ruky své, a nevzal také z stromu života, a jedl by, i byl by živ na věky, vyžeňme jej.
Genesis 3. - 23. I vypustil jej Hospodin Bůh z zahrady Eden, aby dělal zemi, z níž vzat byl.
Genesis 3. - 24. A tak vyhnal člověka a osadil zahradu Eden cherubíny k východní straně s mečem plamenným blýskajícím se, aby ostříhali cesty k stromu života.
Genesis 4. - 1. Adam pak poznal Evu ženu svou, kterážto počavši, porodila Kaina a řekla: Obdržela jsem muže na Hospodinu.
Genesis 4. - 2. A opět porodila bratra jeho Abele. I byl Abel pastýř ovcí, a Kain byl oráč.
Genesis 4. - 3. Po mnohých pak dnech stalo se, že obětoval Kain z úrody zemské obět Hospodinu.
Genesis 4. - 4. Ano i Abel také obětoval z prvorozených věcí stáda svého, a z tuku jejich. I vzhlédl Hospodin na Abele a na obět jeho.
Genesis 4. - 5. Na Kaina pak a na obět jeho nevzhlédl. Protož rozlítil se Kain náramně, a opadla tvář jeho.
Genesis 4. - 6. I řekl Hospodin Kainovi: Proč jsi se tak rozpálil hněvem? A proč jest opadla tvář tvá?
Genesis 4. - 7. Zdaliž nebudeš příjemný, budeš-li dobře činiti? Pakli nebudeš dobře činiti, hřích ve dveřích leží; a pod mocí tvou bude žádost jeho, a ty panovati budeš nad ním.
Genesis 4. - 8. I mluvil Kain k Abelovi bratru svému. Stalo se pak, když byli na poli, že povstav Kain proti Abelovi bratru svému, zabil jej.
Genesis 4. - 9. I řekl Hospodin Kainovi: Kdež jest Abel bratr tvůj? Kterýž odpověděl: Nevím. Zdaliž jsem já strážným bratra svého?
Genesis 4. - 10. I řekl Bůh: Co jsi učinil? Hlas krve bratra tvého volá ke mně z země.
Genesis 4. - 11. Protož nyní zlořečený budeš i od té země, kteráž otevřela ústa svá, aby přijala krev bratra tvého z ruky tvé.
Genesis 4. - 12. Když budeš dělati zemi, nebude více vydávati moci své tobě; tulákem a běhounem budeš na zemi.
Genesis 4. - 13. I řekl Kain Hospodinu: Většíť jest nepravost má, než aby mi odpuštěna býti mohla.
Genesis 4. - 14. Aj, vyháníš mne dnes z země této, a před tváří tvou skrývati se budu, a budu tulákem a běhounem na zemi. I přijde na to, že kdo mne koli nalezne, zabije mne.
Genesis 4. - 15. I řekl mu Hospodin: Zajisté kdo by koli zabil Kaina, nad tím sedmnásobně mštěno bude. Pročež vložil Hospodin znamení naKaina, aby ho žádný nezabil, kdo by jej koli nalezl.
Genesis 4. - 16. Tedy odšed Kain od tváři Hospodinovy, bydlil v zemi Nód, k východní straně naproti Eden.
Genesis 4. - 17. Poznal pak Kain ženu svou, kterážto počala a porodila Enocha. I stavěl město, a nazval jméno města toho jménem syna svého Enoch.
Genesis 4. - 18. I narodil se Enochovi Irád, a Irád zplodil Maviaele, Maviael pak zplodil Matuzaele, a Matuzael zplodil Lámecha.
Genesis 4. - 19. Vzal sobě pak Lámech dvě ženy; jméno jedné Ada, a jméno druhé Zilla.
Genesis 4. - 20. I porodila Ada Jábale, kterýž byl otec přebývajících v staních a stádo pasoucích.
Genesis 4. - 21. A jméno bratra jeho Jubal; ten byl otec všech hrajících na harfu a nástroje hudebné.
Genesis 4. - 22. A Zilla také porodila Tubalkaina, kterýž byl řemeslník všelikého díla od mědi a od železa. Sestra pak Tubalkainova byla Noéma.
Genesis 4. - 23. I řekl Lámech ženám svým, Adě a Zille: Slyšte hlas můj, ženy Lámechovy, poslouchejte řeči mé, že jsem zabil muže k ráně své a mládence k zsinalosti své.
Genesis 4. - 24. Jestližeť sedmnásobně pomštěno bude pro Kaina, tedy pro Lámecha sedmdesátekrát sedmkrát.
Genesis 4. - 25. Poznal pak ještě Adam ženu svou, i porodila syna a nazvala jméno jeho Set; nebo řekla: Dal mi Bůh jiné símě místo Abele, kteréhož zabil Kain.
Genesis 4. - 26. Setovi pak také narodil se syn, a nazval jméno jeho Enos. Tehdáž začalo se vzývání jména Hospodinova.
Genesis 5. - 1. Tato jest kniha rodů Adamových. V ten den, v kterémž stvořil Bůh člověka, ku podobenství Božímu učinil ho.
Genesis 5. - 2. Muže a ženu stvořil je a požehnal jim, a nazval jméno jejich Adam v ten den, když stvořeni jsou.
Genesis 5. - 3. Byl pak Adam ve stu a třidcíti letech, když zplodil syna ku podobenství svému a k obrazu svému, a nazval jméno jeho Set.
Genesis 5. - 4. I bylo dnů Adamových po zplození Seta osm set let, a plodil syny a dcery.
Genesis 5. - 5. A tak bylo všech dnů Adamových, v kterýchž byl živ, devět set a třidceti let, i umřel.
Genesis 5. - 6. Set pak byl ve stu a pěti letech, když zplodil Enosa.
Genesis 5. - 7. A po zplození Enosa živ byl Set osm set a sedm let, a plodil syny a dcery.
Genesis 5. - 8. I bylo všech dnů Setových devět set a dvanácte let, i umřel.
Genesis 5. - 9. Byl pak Enos v devadesáti letech, když zplodil Kainana.
Genesis 5. - 10. A po zplození Kainana živ byl Enos osm set a patnácte let, a plodil syny a dcery.
Genesis 5. - 11. I bylo všech dnů Enosových devět set a pět let, i umřel.
Genesis 5. - 12. Kainan pak byl v sedmdesáti letech, když zplodil Mahalaleele.
Genesis 5. - 13. A po zplození Mahalaleele živ byl Kainan osm set a čtyřidceti let, a plodil syny a dcery.
Genesis 5. - 14. I bylo všech dnů Kainanových devět set a deset let, i umřel.
Genesis 5. - 15. Mahalaleel pak byl v šedesáti a pěti letech, když zplodil Járeda.
Genesis 5. - 16. A po zplození Járeda živ byl Mahalaleel osm set a třidceti let, a plodil syny a dcery.
Genesis 5. - 17. I bylo všech dnů Mahalaleelových osm set devadesáte a pět let, i umřel.
Genesis 5. - 18. Járed pak byl ve stu šedesáti a dvou letech, když zplodil Enocha.
Genesis 5. - 19. A po zplození Enocha živ byl Járed osm set let, a plodil syny a dcery.
Genesis 5. - 20. I bylo všech dnů Járedových devět set šedesáte a dvě létě, i umřel.
Genesis 5. - 21. Enoch pak byl v šedesáti a pěti letech, když zplodil Matuzaléma.
Genesis 5. - 22. A chodil Enoch stále s Bohem po zplození Matuzaléma tři sta let, a plodil syny a dcery.
Genesis 5. - 23. I bylo všech dnů Enochových tři sta šedesáte a pět let.
Genesis 5. - 24. A chodil Enoch stále s Bohem a nebyl více vidín; nebo vzal ho Bůh.
Genesis 5. - 25. Matuzalém pak byl ve stu osmdesáti sedmi letech, když zplodil Lámecha.
Genesis 5. - 26. A po zplození Lámecha živ byl Matuzalém sedm set osmdesáte a dvě létě, a plodil syny a dcery.
Genesis 5. - 27. I bylo všech dnů Matuzalémových devět set šedesáte a devět let, i umřel.
Genesis 5. - 28. Lámech pak byl ve stu osmdesáti a dvou letech, když zplodil syna,
Genesis 5. - 29. Jehož jméno nazval Noé, řka: Tento nám odpočinutí způsobí od díla našeho,od práce rukou našich, kterouž máme s zemí, jížto zlořečil Hospodin.
Genesis 5. - 30. A živ byl Lámech potom, když zplodil Noé, pět set devadesáte a pět let, a plodil syny a dcery.
Genesis 5. - 31. I bylo všech dnů Lámechových sedm set sedmdesáte a sedm let, i umřel.
Genesis 5. - 32. A když byl Noé v pěti stech letech, zplodil Sema, Chama a Jáfeta.
Genesis 6. - 1. Stalo se pak, když se počali množiti lidé na zemi, a dcery se jim zrodily,
Genesis 6. - 2. Že vidouce synové Boží dcery lidské, any krásné jsou, brali sobě ženy ze všech, kteréž oblibovali.
Genesis 6. - 3. Pročež řekl Hospodin: Nebude se nesnaditi duch můj s člověkem na věky, proto že také tělo jest, a bude dnů jeho sto a dvadceti let.
Genesis 6. - 4. Obrové pak byli na zemi v těch dnech; ano i potom, když vcházeli synové Boží k dcerám lidským, ony rodily jim. To jsou ti mocní, kteříž zdávna byli, muži na slovo vzatí.
Genesis 6. - 5. Ale když viděl Hospodin, an se rozmnožuje zlost lidská na zemi, a že by všeliké myšlení srdce jejich nebylo než zlé po všecken čas,
Genesis 6. - 6. Litoval Hospodin, že učinil člověka na zemi, a bolest měl v srdci svém.
Genesis 6. - 7. Tedy řekl Hospodin: Vyhladím z země člověka, kteréhož jsem stvořil, od člověka až do hovada, až do zeměplazu, až i do ptactva nebeského; nebo líto mi, že jsem je učinil.
Genesis 6. - 8. Ale Noé našel milost před Hospodinem.
Genesis 6. - 9. Tito jsou příběhové Noé: Noé muž spravedlivý, dokonalý byl za svého věku, s Bohem ustavičně chodil Noé.
Genesis 6. - 10. (Zplodil pak Noé tři syny: Sema, Chama a Jáfeta.)
Genesis 6. - 11. Ale země byla porušena před Bohem, a naplněna byla země nepravostí.
Genesis 6. - 12. Viděl tedy Bůh zemi, a aj, porušena byla, nebo bylo porušilo všeliké tělo cestu svou na zemi.
Genesis 6. - 13. Protož řekl Bůh k Noé: Konec všelikého těla přichází přede mne, nebo naplněna jest země nepravostí od nich; z té příčiny, hle, již zkazím je s zemí.
Genesis 6. - 14. Učiň sobě koráb z dříví gofer; příhrady zděláš v tom korábu, a oklejuješ jej vnitř i zevnitř klím.
Genesis 6. - 15. A na tento způsob uděláš jej: Tří set loktů bude dlouhost toho korábu, padesáti loktů širokost jeho a třidceti loktů vysokost jeho.
Genesis 6. - 16. Okno uděláš v korábu, a svrchkem na loket vysokým zavřeš jej; dvéře také korábu v boku jeho postavíš, a pokoje spodní, druhé i třetí zděláš v něm.
Genesis 6. - 17. Já pak, aj, já uvedu potopu vod na zemi, aby zkaženo bylo všeliké tělo, v němž jest duch života pod nebem. Cožkoli bude na zemi, umře.
Genesis 6. - 18. S tebou však učiním smlouvu svou; a vejdeš do korábu, ty i synové tvoji, žena tvá i ženy synů tvých s tebou.
Genesis 6. - 19. A ze všech živočichů všelikého těla, po dvém z každého uvedeš do korábu, abys je živé zachoval s sebou; samec a samice budou.
Genesis 6. - 20. Z ptactva podlé pokolení jeho, a z hovad podlé pokolení jejich, ze všelikého také zeměplazu podlé pokolení jeho, po dvém z každého vejdou k tobě, aby živi zůstali.
Genesis 6. - 21. Ty pak nabeř s sebou všeliké potravy, kteráž se jísti může, a shromažď sobě, aby byla tobě i jim ku pokrmu.
Genesis 6. - 22. I učinil Noé podlé všeho, jakž mu rozkázal Bůh, tak učinil.
Genesis 7. - 1. Potom řekl Hospodin k Noé: Vejdiž ty i všecka čeled tvá do korábu; nebo jsem tě viděl spravedlivého před sebou v národu tomto.
Genesis 7. - 2. Ze všech hovad čistých vezmeš sobě sedmero a sedmero, samce a samici jeho, ale z hovad nečistých dvé a dvé, samce a samici jeho.
Genesis 7. - 3. Z ptactva také nebeského sedmero a sedmero, samce a samici, aby živé zachováno bylo símě na vší zemi.
Genesis 7. - 4. Nebo po dnech ještě sedmi já dštíti budu na zemi za čtyřidceti dnů a čtyřidceti nocí; a vyhladím se svrchku země všelikou podstatu, kterouž jsem učinil.
Genesis 7. - 5. Tedy učinil Noé všecko tak, jakž mu přikázal Hospodin.
Genesis 7. - 6. (Byl pak Noé v šesti stech letech, když ta potopa přišla na zemi.)
Genesis 7. - 7. A protož přišel Noé a synové jeho, i žena jeho, i ženy synů jeho s ním k korábu, pro vody potopy.
Genesis 7. - 8. Z hovad také čistých i z hovad nečistých, i z ptactva a ze všeho, což se hýbe na zemi,
Genesis 7. - 9. Po dvém vešli k Noé do korábu, samec a samice, tak jakž byl rozkázal Bůh Noé.
Genesis 7. - 10. Stalo se pak po sedmi dnech, že vody potopy přišly na zemi.
Genesis 7. - 11. Léta šestistého věku Noé, druhého měsíce, sedmnáctého dne téhož měsíce, v ten den protrženy jsou všecky studnice propasti veliké, a průduchové nebeští otevříni jsou.
Genesis 7. - 12. I byl příval na zemi čtyřidceti dní a čtyřidceti nocí.
Genesis 7. - 13. Toho dne všel Noé, Sem a Cham i Jáfet, synové Noé, žena Noé, a tři ženy synů jeho s ním do korábu.
Genesis 7. - 14. Oni i všeliký živočich podlé pokolení svého, i všeliké hovado podlé pokolení svého, a všeliký zeměplaz, kterýž se hýbe na zemi, podlé pokolení svého, i všeliké ptactvo vedlé pokolení svého, všelijací ptáci, všecko, což křídla má,
Genesis 7. - 15. Vešli k Noé do korábu, po dvém ze všelikého těla, v němž byl duch života.
Genesis 7. - 16. A což jich vešlo, samec a samice ze všelikého těla vešli, tak jakž byl přikázal jemu Bůh, a zavřel Hospodin po něm.
Genesis 7. - 17. A když byla potopa za čtyřidceti dnů na zemi, tedy rozmnoženy jsou vody, až i vyzdvihly koráb, a vznesly jej od země.
Genesis 7. - 18. Nebo zmohly se vody a rozmnoženy jsou velmi nad zemí, i zplýval koráb na vodách.
Genesis 7. - 19. A tak náramně rozmohly se vody nad zemí, že přikryty jsou všecky hory nejvyšší, kteréž byly pode vším nebem.
Genesis 7. - 20. Patnácte loktů zvýší rozmohly se vody, když přikryty jsou hory.
Genesis 7. - 21. I umřelo všeliké tělo, kteréž se hýbe na zemi, tak z ptactva, jako z hovad a živočichů, i všelikého hmyzu, kterýž se plazí po zemi, i každého člověka.
Genesis 7. - 22. Všecko, což mělo dýchání ducha života v chřípích svých, ze všeho, což bylo na suše, pomřelo.
Genesis 7. - 23. A tak vyhladil Bůh všelikou podstatu, kteráž byla na tváři země, od člověka až do hovada, až do zeměplazu, a až do ptactva nebeského, vyhlazeno jest, pravím, z země; a zůstal toliko Noé, a kteříž s ním byli v korábu.
Genesis 7. - 24. I trvaly vody nad zemí za sto a padesáte dnů.
Genesis 8. - 1. Rozpomenul se pak Bůh na Noé, i všecky živočichy a všecka hovada, kteráž byla s ním v korábu; pročež uvedl Bůh vítr na zemi, i zastavily se vody.
Genesis 8. - 2. A zavříny jsou studnice propasti i průduchové nebeští, a zastaven jest příval s nebe.
Genesis 8. - 3. I navrátily se vody se svrchku země, odcházejíce zase, a opadly vody po stu a padesáti dnech,
Genesis 8. - 4. Tak že odpočinul koráb sedmého měsíce, v sedmnáctý den toho měsíce na horách Ararat.
Genesis 8. - 5. Když pak vody odcházely a opadaly až do desátého měsíce, prvního dne téhož desátého měsíce ukázali se vrchové hor.
Genesis 8. - 6. I stalo se po čtyřidcíti dnech, otevřev Noé okno v korábu, kteréž byl udělal,
Genesis 8. - 7. Vypustil krkavce. Kterýžto vyletuje zase se vracoval, dokudž nevyschly vody na zemi.
Genesis 8. - 8. Potom vypustil holubici od sebe, aby věděl, již-li by opadly vody se svrchku země.
Genesis 8. - 9. Kterážto když nenašla, kde by odpočinula noha její, navrátila se k němu do korábu; nebo vody byly po vší zemi. On pak vztáhna ruku svou, vzal ji, a vnesl k sobě do korábu.
Genesis 8. - 10. A počekal ještě sedm dní jiných, a opět vypustil holubici z korábu.
Genesis 8. - 11. I přiletěla k němu holubice k večerou, a aj, list olivový utržený v ústech jejích. Tedy poznal Noé, že opadly vody se svrchku země.
Genesis 8. - 12. I čekal ještě sedm dní jiných, a opět vypustil holubici, kterážto nevrátila se k němu více.
Genesis 8. - 13. I stalo se šestistého prvního léta, v první den měsíce prvního, že vyschly vody na zemi. I odjal Noé přikrytí korábu a uzřel, ano již oschl svrchek země.
Genesis 8. - 14. Druhého pak měsíce, v dvadcátý sedmý den téhož měsíce oschla země.
Genesis 8. - 15. I mluvil Bůh k Noé, řka:
Genesis 8. - 16. Vyjdi z korábu, ty i žena tvá, a synové tvoji, i ženy synů tvých s tebou.
Genesis 8. - 17. Všecky živočichy, kteříž jsou s tebou ze všelikého těla, tak z ptactva jako z hovad a všelikého zeměplazu, kterýž se hýbe na zemi, vyveď s sebou; ať se v hojnosti rozplozují na zemi, a rostou a množí se na zemi.
Genesis 8. - 18. I vyšel Noé a synové jeho, i žena jeho a ženy synů jeho s ním;
Genesis 8. - 19. Každý živočich, každý zeměplaza všecko ptactvo, všecko, což se hýbe na zemi, po pokoleních svých vyšlo z korábu.
Genesis 8. - 20. Tedy vzdělal Noé oltář Hospodinu, a vzav ze všech hovad čistých i ze všeho ptactva čistého, obětoval zápaly na tom oltáři.
Genesis 8. - 21. I zachutnal Hospodin vůni tu příjemnou, a řekl Hospodin v srdci svém: Nebudu více zlořečiti zemi pro člověka, proto že myšlení srdce lidského zlé jest od mladosti jeho; aniž budu více bíti všeho, což živo jest, jako jsem učinil.
Genesis 8. - 22. Nýbrž dokavadž země trvati bude, setí a žeň, studeno i horko, léto a zima, den také a noc nepřestanou.
Genesis 9. - 1. Tedy požehnal Bůh Noé i synům jeho a řekl jim: Ploďtež se a rozmnožujte se, a naplňte zemi.
Genesis 9. - 2. Strach váš a hrůza vaše buď na všeliký živočich země, a na všecko ptactvo nebeské. Všecko, což se hýbe na zemi, a všecky ryby mořské v ruce vaše dány jsou.
Genesis 9. - 3. Všecko, což se hýbe a jest živo, bude vám za pokrm; jako i bylinu zelenou, dal jsem vám to všecko.
Genesis 9. - 4. A však masa s duší jeho, kteráž jest krev jeho, nebudete jísti.
Genesis 9. - 5. A zajisté krve vaší, duší vašich vyhledávati budu; z rukou každého hovada vyhledávati jí budu, i z ruky člověka, ano i z ruky každého bratra jeho budu vyhledávati duše člověka.
Genesis 9. - 6. Kdo by koli vylil krev člověka, skrze člověka vylita bude krev jeho; nebo k obrazu svému učinil Bůh člověka.
Genesis 9. - 7. Vy pak ploďte a množte se; v hojnosti se rozploďte na zemi, a rozmnoženi buďte na ní.
Genesis 9. - 8. I mluvil Bůh k Noé a synům jeho s ním, řka:
Genesis 9. - 9. Já zajisté vcházím v smlouvu svou s vámi, i s semenem vaším po vás,
Genesis 9. - 10. A se všelikou duší živou, kteráž jest s vámi, z ptactva, z hovad a ze všech živočichů zemských, kteříž jsou s vámi, ode všech, kteříž vyšli z korábu, až do všelikého živočicha zemského.
Genesis 9. - 11. Protož utvrzuji smlouvu svou s vámi, že nebude vyhlazeno více všeliké tělo vodami potopy; aniž bude více potopa k zkažení země.
Genesis 9. - 12. I řekl Bůh: Totoť bude znamení smlouvy, kteréž já dávám, mezi mnou a mezi vámi, a mezi všelikou duší živou, kteráž jest s vámi, po všecky věky.
Genesis 9. - 13. Duhu svou postavil jsem na oblaku, a bude na znamení smlouvy mezi mnou a mezi zemí.
Genesis 9. - 14. A budeť, když uvedu mračný oblak nad zemí, a ukáže se duha na oblaku,
Genesis 9. - 15. Že se rozpomenu na smlouvu svou, kteráž jest mezi mnou a mezi vámi a mezi všelikou duší živou v každém těle; a nebudou více vody ku potopě, aby zahladily všeliké tělo.
Genesis 9. - 16. Nebo když bude duha ta na oblaku, popatřím na ni, abych se rozpomenul na smlouvu věčnou mezi Bohem a mezi všelikou duší živou v každém těle, kteréž jest na zemi.
Genesis 9. - 17. I řekl Bůh k Noé: Toť jest znamení smlouvy, kterouž jsem utvrdil mezi sebou a mezi všelikým tělem, kteréž jest na zemi.
Genesis 9. - 18. Byli pak synové Noé, kteříž vyšli z korábu: Sem, Cham a Jáfet; a Cham byl otec Kanánův.
Genesis 9. - 19. Ti tři jsou synové Noé, a ti se rozprostřeli po vší zemi.
Genesis 9. - 20. Noé pak obíraje se s zemí, začal dělati vinice.
Genesis 9. - 21. A pije víno, opil se, a obnažil se u prostřed stanu svého.
Genesis 9. - 22. Viděl pak Cham, otec Kanánův, hanbu otce svého, a pověděl oběma bratřím svým vně.
Genesis 9. - 23. Tedy vzali Sem a Jáfet oděv, kterýžto oba položili na ramena svá, a jdouce zpátkem, zakryli hanbu otce svého; tváři pak jich byly odvráceny, a hanby otce svého neviděli.
Genesis 9. - 24. Procítiv pak Noé po svém víně, zvěděl, co mu učinil syn jeho mladší.
Genesis 9. - 25. I řekl: Zlořečený Kanán, služebník služebníků bude bratřím svým.
Genesis 9. - 26. Řekl také: Požehnaný Hospodin, Bůh Semův, a buď Kanán služebníkem jejich.
Genesis 9. - 27. Rozšiřiž Bůh milostivě Jáfeta, aby bydlil v stáncích Semových, a buď Kanán služebníkem jejich.
Genesis 9. - 28. Živ pak byl Noé po potopě tři sta a padesáte let.
Genesis 9. - 29. A tak bylo všech dnů Noé devět set a padesáte let; i umřel jest.
Genesis 10. - 1. Tito jsou pak rodové synů Noé, Sema, Chama a Jáfeta, jimž se tito synové zrodili po potopě.
Genesis 10. - 2. Synové Jáfetovi: Gomer a Magog, a Madai, a Javan, a Tubal, a Mešech, a Tiras.
Genesis 10. - 3. Synové pak Gomerovi: Ascenez, Rifat, a Togorma.
Genesis 10. - 4. Synové pak Javanovi: Elisa a Tarsis, Cetim a Dodanim.
Genesis 10. - 5. Od těch rozděleni jsou ostrovové národů po krajinách jejich, každý podlé jazyku svého, vedlé čeledi své, v národech svých.
Genesis 10. - 6. Synové pak Chamovi: Chus a Mizraim a Put a Kanán.
Genesis 10. - 7. A synové Chusovi: Sába, Evila, a Sabata, a Regma, a Sabatacha. Synové pak Regmovi: Sába a Dedan.
Genesis 10. - 8. Zplodil také Chus Nimroda; onť jest počal býti mocným na zemi.
Genesis 10. - 9. To byl silný lovec před Hospodinem; protož se říká: Jako Nimrod silný lovec před Hospodinem.
Genesis 10. - 10. Počátek pak jeho království byl Babylon a Erech, Achad a Chalne, v zemi Sinear.
Genesis 10. - 11. Z země té vyšel do Assur, kdežto vystavěl Ninive, a Rohobot město, a Chále,
Genesis 10. - 12. A Rezen mezi Ninive a mezi Chále; toť jest město veliké.
Genesis 10. - 13. Mizraim pak zplodil Ludim a Anamim, a Laabim, a Neftuim,
Genesis 10. - 14. A Fetruzim, a Chasluim, (odkudž pošli Filistinští) a Kafturim.
Genesis 10. - 15. Kanán pak zplodil Sidona prvorozeného svého, a Het,
Genesis 10. - 16. A Jebuzea, a Amorea, a Gergezea,
Genesis 10. - 17. A Hevea, a Aracea, a Sinea,
Genesis 10. - 18. A Aradia, a Samarea, a Amatea; a potom odtud rozprostřely se čeledi Kananejských.
Genesis 10. - 19. A bylo pomezí Kananejských od Sidonu, když jdeš k Gerar až do Gázy; a odtud když jdeš k Sodomě a Gomoře, a Adama a Seboim až do Lázy.
Genesis 10. - 20. Ti jsou synové Chamovi po čeledech svých, vedlé jazyků svých, po krajinách svých, v národech svých.
Genesis 10. - 21. Semovi také, otci všech synů Heber, bratru Jáfeta staršího zrozeni jsou synové.
Genesis 10. - 22. A tito jsou synové Semovi: Elam, a Assur, a Arfaxad, a Lud, a Aram.
Genesis 10. - 23. Synové pak Aramovi: Hus, a Hul, a Geter, a Mas.
Genesis 10. - 24. Potom Arfaxad zplodil Sále; a Sále zplodil Hebera.
Genesis 10. - 25. Heberovi také narodili se dva synové; jméno jednoho Peleg, proto že za dnů jeho rozdělena byla země, a jméno bratra jeho Jektan.
Genesis 10. - 26. Jektan pak zplodil Elmodada, a Salefa, a Azarmota, a Járe,
Genesis 10. - 27. A Adoráma, a Uzala, a Dikla,
Genesis 10. - 28. A Obale, a Abimahele, a Sebai,
Genesis 10. - 29. A Ofira, a Evila, a Jobaba; všickni ti jsou synové Jektanovi.
Genesis 10. - 30. A bylo bydlení jejich od Mesa, když jdeš k Sefar hoře na východ slunce.
Genesis 10. - 31. Tiť jsou synové Semovi po čeledech svých, vedlé jazyků svých, po krajinách svých, v národech svých.
Genesis 10. - 32. Ty jsou čeledi synů Noé po rodech svých, v národech svých; a od těch rozdělili se národové na zemi po potopě.
Genesis 11. - 1. Byla pak všecka země jazyku jednoho a řeči jedné.
Genesis 11. - 2. I stalo se, když se brali od východu, nalezli pole v zemi Sinear, a bydlili tam.
Genesis 11. - 3. A řekli jeden druhému: Nuže, nadělejme cihel, a vypalme je ohněm. I měli cihly místo kamení, a zemi lepkou místo vápna.
Genesis 11. - 4. Nebo řekli: Nuže, vystavějme sobě město a věži, jejíž by vrch dosahal k nebi; a tak učiňme sobě jméno, abychom nebyli rozptýleni po vší zemi.
Genesis 11. - 5. Sstoupil pak Hospodin, aby viděl to město a věži, kterouž stavěli synové lidští.
Genesis 11. - 6. A řekl Hospodin: Aj, lid jeden a jazyk jeden všechněch těchto, a toť jest začátek díla jejich; nyní pak nedadí sobě v tom překaziti, což umínili dělati.
Genesis 11. - 7. Protož sstupme a změťme tam jazyk jejich, aby jeden druhého jazyku nerozuměl.
Genesis 11. - 8. A tak rozptýlil je Hospodin odtud po vší zemi; i přestali stavěti města toho.
Genesis 11. - 9. Protož nazváno jest jméno jeho Bábel; nebo tu zmátl Hospodin jazyk vší země; a odtud rozptýlil je Hospodin po vší zemi.
Genesis 11. - 10. Titoť jsou rodové Semovi: Sem, když byl ve stu letech, zplodil Arfaxada ve dvou letech po potopě.
Genesis 11. - 11. A byl živ Sem po zplození Arfaxada pět set let; a plodil syny a dcery.
Genesis 11. - 12. Arfaxad pak živ byl pět a třidceti let, a zplodil Sále.
Genesis 11. - 13. A po zplození Sále živ byl Arfaxad čtyři sta a tři léta; a plodil syny a dcery.
Genesis 11. - 14. Sále také živ byl třidceti let, a zplodil Hebera.
Genesis 11. - 15. A živ byl Sále po zplození Hebera čtyři sta a tři léta; a plodil syny a dcery.
Genesis 11. - 16. Živ pak byl Heber čtyři a třidceti let, a zplodil Pelega.
Genesis 11. - 17. A živ byl Heber po zplození Pelega čtyři sta a třidceti let; a plodil syny a dcery.
Genesis 11. - 18. Peleg pak živ byl třidceti let, a zplodil Réhu.
Genesis 11. - 19. A živ byl Peleg po zplození Réhu dvě stě a devět let; a plodil syny a dcery.
Genesis 11. - 20. Réhu také živ byl třidceti a dvě létě, a zplodil Sáruga.
Genesis 11. - 21. A po zplození Sáruga živ byl Réhu dvě stě a sedm let; a plodil syny a dcery.
Genesis 11. - 22. Živ pak byl Sárug třidceti let, a zplodil Náchora.
Genesis 11. - 23. A byl živ Sárug po zplození Náchora dvě stě let; a plodil syny a dcery.
Genesis 11. - 24. Náchor pak živ byl dvadceti a devět let, a zplodil Táre.
Genesis 11. - 25. A živ byl Náchor po zplození Táre sto a devatenácte let; a plodil syny a dcery.
Genesis 11. - 26. Živ pak byl Táre sedmdesáte let, a zplodil Abrama, Náchora a Hárana.
Genesis 11. - 27. Tito jsou pak rodové Táre: Táre zplodil Abrama, Náchora a Hárana; Háran pak zplodil Lota.
Genesis 11. - 28. Umřel pak Háran prvé než Táre otec jeho v zemi narození svého, totiž v Ur Kaldejských.
Genesis 11. - 29. I zpojímali sobě ženy Abram a Náchor; jméno ženy Abramovy Sarai, a jméno ženy Náchorovy Melcha, dcera Háranova, kterýž byl otec Melchy a Jeschy.
Genesis 11. - 30. Byla pak Sarai neplodná, a neměla dětí.
Genesis 11. - 31. I vzal Táre Abrama syna svého, a Lota syna Háranova, vnuka svého, a Sarai nevěstu svou, ženu Abrama syna svého, a vyšli spolu z Ur Kaldejských, aby se brali do země Kananejské, a přišli až do Cháran, a bydlili tam.
Genesis 11. - 32. A byli dnové Táre dvě stě a pět let; i umřel Táre v Cháran.
Genesis 12. - 1. Nebo byl řekl Hospodin Abramovi: Vyjdi z země své a z příbuznosti své, i z domu otce svého do země, kterouž ukáži tobě.
Genesis 12. - 2. A učiním tě v národ veliký, a požehnám tobě, a zvelebím jméno tvé, a budeš požehnání.
Genesis 12. - 3. Požehnám také dobrořečícím tobě, a zlořečícím tobě zlořečiti budu; ano požehnány budou v tobě všecky čeledi země.
Genesis 12. - 4. I vyšel Abram, tak jakž mu byl mluvil Hospodin, a šel s ním Lot. (Byl pak Abram v sedmdesáti pěti letech, když vyšel z Cháran.)
Genesis 12. - 5. A vzal Abram Sarai manželku svou, a Lota syna bratra svého, a všecko zboží své, kteréhož nabyli, i duše, kterýchž dosáhli v Cháran. A vyšedše, brali se do země Kananejské, až i přišli do ní.
Genesis 12. - 6. I prošel Abram tu zemi až k místu Sichem, to jest až k rovině More. A tehdáž Kananejští byli v zemi.
Genesis 12. - 7. I ukázal se Hospodin Abramovi a řekl: Semeni tvému dám zemi tuto. Tedy vzdělal tu oltář Hospodinu, kterýž se byl ukázal jemu.
Genesis 12. - 8. A odtud podal se k hoře, kteráž leží na východ od Bethel, kdežto rozbil stan svůj, tak že mu Bethel byl na západ, Hai pak na východ; i vzdělal tam oltář Hospodinu, a vzýval jméno Hospodinovo.
Genesis 12. - 9. Potom hnul se Abram dále, a odebral se odtud ku poledni.
Genesis 12. - 10. Byl pak hlad v té zemi; protož sstoupil Abram do Egypta, aby tam byl pohostinu; nebo veliký byl hlad v té zemi.
Genesis 12. - 11. I stalo se, že když přicházel blízko k Egyptu, řekl k Sarai manželce své: Aj, nyní znám, že jsi žena krásné tváři.
Genesis 12. - 12. A stane se, že když tě uzří Egyptští, řeknou: To jest manželka jeho; i zabijí mne, tebe pak živé nechají.
Genesis 12. - 13. Prav medle, že jsi sestra má, aby mi dobře bylo příčinou tvou, a živa zůstala duše má pro tebe.
Genesis 12. - 14. I stalo se, když všel Abram do Egypta, viděli Egyptští ženu, že krásná byla náramně.
Genesis 12. - 15. A vidouce ji knížata Faraonova, schválili ji před ním; i vzata jest žena do domu Faraonova.
Genesis 12. - 16. Kterýžto i Abramovi dobře učinil pro ni; a měl ovce a voly a osly, i služebníky a děvky, též oslice a velbloudy.
Genesis 12. - 17. Ale Hospodin trápil Faraona ranami velikými, i dům jeho, pro Sarai manželku Abramovu.
Genesis 12. - 18. Protož povolal Farao Abrama a řekl: Cos mi to učinil? Pročežs mi neoznámil, že ona manželka tvá jest?
Genesis 12. - 19. Proč jsi řekl: Sestra má jest? A vzal jsem ji sobě za ženu. Protož nyní, teď máš manželku svou, vezmi a jdi.
Genesis 12. - 20. I poručil o něm Farao mužům, a propustili ho, i manželku jeho i všecko, což měl.
Genesis 13. - 1. Vstoupil tedy Abram z Egypta on i žena jeho i všecko, což měl, a Lot s ním, ku poledni.
Genesis 13. - 2. (Byl pak Abram bohatý velmi na dobytek, na stříbro i na zlato.)
Genesis 13. - 3. A šel cestami svými od poledne až do Bethel, až k místu tomu, kdež prvé byl stánek jeho, mezi Bethel a Hai,
Genesis 13. - 4. K místu oltáře, kterýž tam byl prvé vzdělal, kdežto vzýval Abram jméno Hospodinovo.
Genesis 13. - 5. Také i Lot, kterýž s Abramem chodil, měl ovce a voly i stany.
Genesis 13. - 6. A nemohla jim země postačovati, aby spolu bydlili, proto že zboží jich bylo veliké, tak že nemohli spolu bydliti.
Genesis 13. - 7. Odkudž vznikla nesnáz mezi pastýři stáda Abramova a mezi pastýři stáda Lotova; nebo Kananejští a Ferezejští tehdáž bydlili v zemi té.
Genesis 13. - 8. Řekl tedy Abram k Lotovi: Nechžť, prosím, není nesnáze mezi mnou a tebou, a mezi pastýři mými a pastýři tvými, poněvadž muži bratří jsme.
Genesis 13. - 9. Zdaliž není před tebou všecka země? Odděl se, prosím, ode mne. Půjdeš-li na levo, já na pravo se držeti budu; pakli půjdeš na pravo, na levo se držeti budu.
Genesis 13. - 10. Pozdvih tedy Lot očí svých, spatřil všecku rovinu vůkol Jordánu, kteráž před tím, než Hospodin zkazil Sodomu a Gomoru, všecka až k Ségor svlažována byla, jako zahrada Hospodinova, a jako země Egyptská.
Genesis 13. - 11. I zvolil sobě Lot všecku rovinu Jordánskou, a bral se k východu; a tak oddělili se jeden od druhého.
Genesis 13. - 12. Abram bydlil v zemi Kananejské, ale Lot přebýval v městech té roviny, podav stanů až k Sodomě.
Genesis 13. - 13. Lidé pak Sodomští byli zlí, a hříšníci před Hospodinem velicí.
Genesis 13. - 14. I řekl Hospodin Abramovi, když se oddělil od něho Lot: Pozdvihni nyní očí svých, a pohleď z místa, na němž jsi, na půlnoci a na poledne, i na východ a na západ.
Genesis 13. - 15. Nebo všecku zemi, kterouž vidíš, tobě dám a semeni tvému až na věky.
Genesis 13. - 16. A rozmnožím símě tvé jako prach země; nebo jestliže kdo bude moci sčísti prach země, tedy i símě tvé sečteno bude.
Genesis 13. - 17. Vstaň, projdi tu zemi na dýl i na šíř její; nebo tobě ji dám.
Genesis 13. - 18. Tedy Abram hnuv se s stanem, přišel a bydlil v rovinách Mamre, kteréž jsou při Hebronu, kdežto vzdělal oltář Hospodinu.
Genesis 14. - 1. Stalo se pak ve dnech těch, že Amrafel král Sinearský, Arioch král Elasarský, Chedorlaomer král Elamitský, a Thádal král Goimský,
Genesis 14. - 2. Vyzdvihli válku proti Bérovi králi Sodomskému, a proti Bersovi králi Gomorskému, a Senábovi králi Adamatskému, a Semeberovi králi Seboimskému, a králi Bélamskému, to jest Ségorskému.
Genesis 14. - 3. Všickni tito sjeli se do údolí Siddim, to jest již moře solné.
Genesis 14. - 4. Dvanácte let sloužili Chedorlaomerovi, třináctého pak léta zprotivili se.
Genesis 14. - 5. Protož léta čtrnáctého přitáhl Chedorlaomer a králové, kteříž byli s ním, a pobili Refaimské v Astarotu Karnaimských, a Zuzimské v Cham, a Eminské na rovinách Kariataimských,
Genesis 14. - 6. A Horejské na hoře jich Seir, až k rovině Fáran, kteráž leží nad pouští.
Genesis 14. - 7. A vracejíce se, přitáhli k En Misfat, kteráž již jest Kádes, a pohubili všecku krajinu Amalechitského, také i Amorejského, bydlícího v Hasesontamar.
Genesis 14. - 8. Protož vytáhl král Sodomský, a král Gomorský, a král Adamatský, a král Seboimský, a král Bélamský, to jest Ségorský, a sšikovali se proti nim k bitvě v údolí Siddim,
Genesis 14. - 9. Proti Chedorlaomerovi králi Elamitskému, a Thádalovi králi Goimskému, a Amrafelovi králi Sinearskému, i Ariochovi králi Elasarskému, čtyři králové proti pěti.
Genesis 14. - 10. (V údolí pak Siddim bylo mnoho studnic klejovatých.) I utíkajíce král Sodomský a Gomorský, padli tam; a kteří pozůstali, utekli na hory.
Genesis 14. - 11. A pobravše všecko zboží Sodomských a Gomorských, a všecky potravy jich, odtáhli.
Genesis 14. - 12. Vzali také Lota, a zboží jeho, syna bratra Abramova, a odjeli; nebo on bydlil v Sodomě.
Genesis 14. - 13. Přišel pak jeden, kterýž byl utekl, a zvěstoval Abramovi Hebrejskému, kterýž tehdáž bydlil v rovinách Mamre Amorejského, bratra Eškolova a bratra Anerova; nebo ti měli smlouvu s Abramem.
Genesis 14. - 14. Uslyšev tedy Abram, že by zajat byl bratr jeho, vypravil způsobných k boji a v domě svém zrozených služebníků tři sta a osmnácte, a honil je až k Dan.
Genesis 14. - 15. A odděliv se, připadl na ně v noci, on i služebníci jeho, a porazil je; a stihal je až k Chobah, kteréž leží na levo Damašku.
Genesis 14. - 16. I odjal zase všecko zboží; také i Lota bratra svého s statkem jeho zase přivedl, ano i ženy a lid.
Genesis 14. - 17. Tedy vyšel král Sodomský proti němu, když se navracoval od pobití Chedorlaomera a králů, kteříž byli s ním, k údolí Sáveh, kteréž jest údolí královské.
Genesis 14. - 18. Melchisedech také král Sálem, vynesl chléb a víno; a ten byl kněz Boha silného nejvyššího.
Genesis 14. - 19. I požehnal mu a řekl: Požehnaný Abram Bohu silnému nejvyššímu, kterýž vládne nebem a zemí;
Genesis 14. - 20. A požehnaný Bůh silný nejvyšší, kterýž dal nepřátely tvé v ruce tvé. I dal mu Abram desátky ze všech věcí.
Genesis 14. - 21. Král pak Sodomský řekl Abramovi: Dej mi lid, a zboží vezmi sobě.
Genesis 14. - 22. I řekl Abram králi Sodomskému: Pozdvihl jsem ruky své k Hospodinu, Bohu silnému nejvyššímu, kterýž vládne nebem i zemí,
Genesis 14. - 23. Že nevezmu od niti až do řeménka obuvi ze všech věcí, kteréž jsou tvé, abys neřekl: Já jsem obohatil Abrama,
Genesis 14. - 24. Kromě toliko toho, což snědli bojovníci, a dílu mužů, kteříž se mnou šli, totiž Aner, Eškol a Mamre; oni nechať vezmou díl svůj.
Genesis 15. - 1. Když pak ty věci pominuly, stalo se slovo Hospodinovo k Abramovi u vidění, řkoucí: Neboj se, Abrame; já budu pavéza tvá, a odplata tvá velmi veliká.
Genesis 15. - 2. Jemužto řekl Abram: Panovníče Hospodine, což mi dáš, poněvadž já scházím bez dětí, a ten, jemuž zanechám domu svého, bude Damašský Eliezer?
Genesis 15. - 3. Řekl ještě Abram: Aj, mně jsi nedal semene; a aj, schovanec můj bude mým dědicem.
Genesis 15. - 4. A aj, slovo Hospodinovo k němu, řkuci: Nebudeť ten dědicem tvým, ale kterýž vyjde z života tvého, ten dědicem tvým bude.
Genesis 15. - 5. I vyvedl jej ven a řekl: Vzhlédniž nyní k nebi, a sečti hvězdy, budeš-li je však moci sčísti? Řekl mu ještě: Tak bude símě tvé.
Genesis 15. - 6. I uvěřil Hospodinu, a počteno mu to za spravedlnost.
Genesis 15. - 7. (Nebo byl řekl jemu: Já jsem Hospodin, kterýž jsem tě vyvedl z Ur Kaldejských, aťbych dal zemi tuto k dědičnému vládařství.
Genesis 15. - 8. I řekl: Panovníče Hospodine, po čem poznám, že ji dědičně obdržím?
Genesis 15. - 9. I odpověděl jemu: Vezmi mně jalovici tříletou, a kozu tříletou, a skopce tříletého, hrdličku také a holoubátko.
Genesis 15. - 10. Kterýžto vzav ty všecky věci, zroztínal je na poly, a rozložil na dvě straně, jednu polovici proti druhé; ptáků pak nezroztínal.
Genesis 15. - 11. Ptáci pak sedali na ta mrtvá těla, a Abram je sháněl.
Genesis 15. - 12. I stalo se, když slunce zapadalo, že dřímota těžká připadla na Abrama; a aj, hrůza a tma veliká obklíčila jej).
Genesis 15. - 13. Řekl tedy Bůh Abramovi: To zajisté věz, že pohostinu bude símě tvé v zemi cizí, a v službu je podrobí, a trápiti je budou za čtyři sta let.
Genesis 15. - 14. Však národ, jemuž sloužiti budou, já souditi budu; a potom vyjdou s velikým zbožím.
Genesis 15. - 15. Ty pak půjdeš k otcům svým v pokoji; a pohřben budeš v starosti dobré.
Genesis 15. - 16. A čtvrté pokolení sem se navrátí; nebť ještě není doplněna nepravost Amorejských.
Genesis 15. - 17. I stalo se, když zapadlo slunce, a tma bylo, a aj, ukázala se pec kouřící se, a pochodně ohnivá, kteráž šla mezi díly těmi.
Genesis 15. - 18. V ten den učinil Hospodin smlouvu s Abramem, řka: Semeni tvému dám zemi tuto, od řeky Egyptské až do řeky té veliké, řeky Eufraten:
Genesis 15. - 19. Cinejské, Cenezejské, Cethmonské,
Genesis 15. - 20. A Hetejské, Ferezejské, a Refaimské,
Genesis 15. - 21. Amorejské, i Kananejské také, a Gergezejské a Jebuzejské.
Genesis 16. - 1. Sarai pak manželka Abramova jemu nerodila; a měla děvku Egyptskou, jménem Agar.
Genesis 16. - 2. I řekla Sarai Abramovi: Aj, nyní Hospodin zavřel život můj, abych nerodila; vejdi, prosím, k děvce mé, zda bych aspoň z ní mohla míti syny. I povolil Abram řeči Sarai.
Genesis 16. - 3. Tedy vzavši Sarai manželka Abramova Agar Egyptskou děvku svou, po desíti letech, jakž bydliti počal Abram v zemi Kananejské, dala ji Abramovi muži svému za ženu.
Genesis 16. - 4. I všel k Agar, kterážto počala. Viduci pak ona, že počala, zlehčila sobě paní svou.
Genesis 16. - 5. I řekla Sarai Abramovi: Křivdou mou tys vinen; já jsem dala děvku svou v lůno tvé, kterážto viduci, že počala, zlehčila mne sobě. Sudiž Hospodin mezi mnou a mezi tebou.
Genesis 16. - 6. I řekl Abram k Sarai: Aj, děvka tvá v moci tvé; učiň s ní, cožť se za dobré vidí. Tedy trápila ji Sarai, a ona utekla od ní.
Genesis 16. - 7. Našel ji pak anděl Hospodinův u studnice vody na poušti, u studnice té, kteráž jest při cestě Sur.
Genesis 16. - 8. A řekl: Agar, děvko Sarai, odkud jdeš, a kam se béřeš? I řekla: Od tváři Sarai paní své já utíkám.
Genesis 16. - 9. Tedy řekl jí anděl Hospodinův: Navrať se ku paní své, a pokoř se pod ruku její.
Genesis 16. - 10. Opět řekl anděl Hospodinův: Velice rozmnožím símě tvé, aniž bude moci sečteno býti pro množství.
Genesis 16. - 11. Potom také řekl anděl Hospodinův: Aj, ty jsi těhotná, a tudíž porodíš syna, a nazůveš jméno jeho Izmael; nebo uslyšel Hospodin trápení tvé.
Genesis 16. - 12. Budeť pak lítý člověk; ruce jeho proti všechněm, a ruce všech proti němu; a před tváří všech bratří svých bydliti bude.
Genesis 16. - 13. I nazvala Agar jméno Hospodinovo, kterýž mluvil jí: Ty jsi silný Bůh vidění; nebo řekla: Zdaliž teď také nevidím po tom, kterýž mne viděl?
Genesis 16. - 14. Protož nazvala studnici tu studnicí Živého vidoucího mne. Aj, ta jest mezi Kádes a Barad.
Genesis 16. - 15. Porodila pak Agar Abramovi syna; a nazval Abram jméno syna svého, kteréhož porodila Agar, Izmael.
Genesis 16. - 16. Abram pak byl v osmdesáti šesti letech, když mu porodila Agar Izmaele.
Genesis 17. - 1. Když pak Abram byl v devadesáti devíti letech, ukázal se mu Hospodin, a řekl jemu: Já jsem Bůh silný všemohoucí; chodiž ustavičně přede mnou a budiž dokonalým.
Genesis 17. - 2. A učiním smlouvu svou mezi sebou a tebou a rozmnožím tě náramně velmi.
Genesis 17. - 3. Padl pak Abram na tvář svou; i mluvil Bůh s ním, řka:
Genesis 17. - 4. Jáť jsem, aj, smlouva má s tebou, a budeš otcem národů mnohých.
Genesis 17. - 5. Aniž více slouti bude jméno tvé Abram, ale bude jméno tvé Abraham; nebo otcem mnohých národů učinil jsem tě.
Genesis 17. - 6. A učiním, abys se rozplodil náramně velmi, a rozšířím tě v národy; i králové z tebe vyjdou.
Genesis 17. - 7. Utvrdím také smlouvu svou mezi sebou a tebou, i mezi semenem tvým po tobě, po rodech jejich, za smlouvu věčnou, totiž abych byl Bohem tvým i semene tvého po tobě.
Genesis 17. - 8. Nadto dám tobě i semeni tvému po tobě zemi, v nížto obýváš pohostinu, všecku zemi Kananejskou k vládařství věčnému; a budu jejich Bohem.
Genesis 17. - 9. Řekl ještě Bůh Abrahamovi: Ty pak ostříhati budeš smlouvy mé, ty i símě tvé po tobě, po rodech svých.
Genesis 17. - 10. Tatoť jest smlouva má mezi mnou a mezi vámi, i mezi semenem tvým po tobě, kteréž ostříhati budete: Aby obřezán byl mezi vámi každý pohlaví mužského.
Genesis 17. - 11. Obřežete pak tělo hanby své; a to bude znamením smlouvy mezi mnou a mezi vámi.
Genesis 17. - 12. Každý tedy pohlaví mužského osmého dne obřezán bude mezi vámi po rodech vašich, doma narozený i koupený za stříbro, z kterých by koli cizozemců byl, jenž není z semene tvého.
Genesis 17. - 13. Konečně ať jest obřezán narozený v domě tvém, i koupený za peníze tvé; a budeť smlouva má na těle vašem za smlouvu věčnou.
Genesis 17. - 14. Neobřezaný pak pacholík, kterýž by neobřezal těla neobřízky své, vyhlazena zajisté bude duše ta z lidu svého; nebo smlouvu mou zrušil.
Genesis 17. - 15. Řekl také Bůh Abrahamovi: Sarai manželce své nebudeš říkati Sarai, ale Sára bude jméno její.
Genesis 17. - 16. Nebo požehnám jí a dámť z ní syna; požehnámť jí, a bude v národy; králové národů z ní vyjdou.
Genesis 17. - 17. Tedy padl Abraham na tvář svou, a zasmáv se, řekl v srdci svém: Zdali stoletému narodí se syn? A zdali Sára v devadesáti letech porodí?
Genesis 17. - 18. I řekl Abraham Bohu: Ó byť jen Izmael živ byl před tebou!
Genesis 17. - 19. Jemužto řekl Bůh: Nýbrž Sára manželka tvá porodí tobě syna, a nazůveš jméno jeho Izák; i utvrdím smlouvu svou s ním za smlouvu věčnou, i s semenem jeho po něm.
Genesis 17. - 20. Také o Izmaele uslyšel jsem tě; a aj, požehnám jemu, a učiním to, aby se rozplodil, a rozmnožím ho náramně velmi; dvanáctero knížat zplodí, a rozšířím jej v národ veliký.
Genesis 17. - 21. Ale smlouvu svou utvrdím s Izákem, kteréhožť porodí Sára po roce, při tomto času.
Genesis 17. - 22. A když dokonal Bůh řeč svou s ním, vstoupil od Abrahama.
Genesis 17. - 23. Vzal tedy Abraham Izmaele syna svého, i všecky zrozené v domě svém, i všecky koupené za stříbro své, každého, kdož byl pohlaví mužského, z domácích svých, a obřezal tělo neobřízky jejich hned v ten den, jakž s ním Bůh mluvil.
Genesis 17. - 24. A byl Abraham v devadesáti devíti letech, když obřezáno bylo tělo neobřízky jeho.
Genesis 17. - 25. Izmael pak syn jeho byl v třinácti letech, když obřezáno bylo tělo neobřízky jeho.
Genesis 17. - 26. Jednoho a téhož dne obřezáni jsou, Abraham a Izmael syn jeho.
Genesis 17. - 27. I všickni domácí jeho, doma zrození i za stříbro od cizozemce koupení, obřezáni jsou s ním.
Genesis 18. - 1. Ukázal se pak jemu Hospodin v rovině Mamre; a on seděl u dveří stanu, když veliké horko na den bylo.
Genesis 18. - 2. A když pozdvihl očí svých, viděl, a aj, tři muži stáli naproti němu. Kteréžto jakž uzřel, běžel jim vstříc ode dveří stanu, a sklonil se až k zemi.
Genesis 18. - 3. A řekl: Pane můj, jestliže jsem nyní nalezl milost před očima tvýma, prosím, nepomíjej služebníka svého.
Genesis 18. - 4. Přineseno bude trochu vody, a umyjete nohy své, a odpočinete pod stromem.
Genesis 18. - 5. Zatím přinesu kus chleba, a posilníte srdce svého; potom půjdete, poněvadž mimo služebníka svého jdete. I řekli: Tak učiň, jakž jsi mluvil.
Genesis 18. - 6. Tedy pospíšil Abraham do stanu k Sáře, a řekl: Spěšně tři míry mouky bělné zadělej, a napec podpopelných chlebů.
Genesis 18. - 7. Abraham pak běžel k stádu; a vzav tele mladé a dobré, dal služebníku, kterýžto pospíšil připraviti je.
Genesis 18. - 8. Potom vzav másla a mléka, i tele, kteréž připravil, položil před ně; sám pak stál při nich pod stromem, i jedli.
Genesis 18. - 9. Řekli pak jemu: Kde jest Sára manželka tvá? Kterýžto odpověděl: Teď v stanu.
Genesis 18. - 10. A řekl: Jistotně se navrátím k tobě vedlé času života, a aj, syna míti bude Sára manželka tvá. Ale Sára poslouchala u dveří stanu, kteréž byly za ním.
Genesis 18. - 11. Abraham pak i Sára byli staří a sešlého věku, a přestal byl Sáře běh ženský.
Genesis 18. - 12. I smála se Sára sama v sobě, řkuci: Teprv když jsem se sstarala, v rozkoše se vydám? A ještě i pán můj se sstaral.
Genesis 18. - 13. Tedy řekl Hospodin Abrahamovi: Proč jest se smála Sára, řkuci: Zdaliž opravdu ještě roditi budu, a já se sstarala?
Genesis 18. - 14. Zdaliž co skrytého bude před Hospodinem? K času určitému navrátím se k tobě vedlé času života, a Sára bude míti syna.
Genesis 18. - 15. Zapřela pak Sára a řekla: Nesmála jsem se; nebo se bála. I řekl Hospodin: Neníť tak, ale smála jsi se.
Genesis 18. - 16. Tedy vstavše odtud muži ti, obrátili se k Sodomě; Abraham pak šel s nimi, aby je provodil.
Genesis 18. - 17. A řekl Hospodin: Zdali já zatajím před Abrahamem, což dělati budu?
Genesis 18. - 18. Poněvadž Abraham jistotně bude v národ veliký a silný, a požehnáni budou v něm všickni národové země.
Genesis 18. - 19. Nebo znám jej; protož přikáže synům svým a domu svému po sobě, aby ostříhali cesty Hospodinovy, a činili spravedlnost a soud, aťby naplnil Hospodin Abrahamovi, což mu zaslíbil.
Genesis 18. - 20. I řekl Hospodin: Proto že rozmnožen jest křik Sodomských a Gomorských, a hřích jejich že obtížen jest náramně:
Genesis 18. - 21. Sstoupím již a pohledím, jestliže podle křiku jejich, kterýž přišel ke mně, činili, důjde na ně setření; a pakli toho není, zvím.
Genesis 18. - 22. A obrátivše se odtud muži, šli do Sodomy; Abraham pak ještě stál před Hospodinem.
Genesis 18. - 23. V tom přistoupiv Abraham, řekl: Zdali také zahladíš spravedlivého s bezbožným?
Genesis 18. - 24. Bude-li padesáte spravedlivých v tom městě, zdali předce zahubíš, a neodpustíš místu pro padesáte spravedlivých, kteříž jsou v něm?
Genesis 18. - 25. Odstup to od tebe, abys takovou věc učiniti měl, abys usmrtil spravedlivého s bezbožným; takť by byl spravedlivý jako bezbožný. Odstup to od tebe; zdaliž soudce vší země neučiní soudu?
Genesis 18. - 26. I řekl Hospodin: Jestliže naleznu v Sodomě, v městě tom, padesáte spravedlivých, odpustím všemu tomu místu pro ně.
Genesis 18. - 27. A odpovídaje Abraham, řekl: Aj, nyní chtěl bych mluviti ku Pánu svému, ačkoli jsem prach a popel.
Genesis 18. - 28. Co pak, nedostane-li se ku padesáti spravedlivým pěti, zdali zkazíš pro těch pět všecko město? I řekl: Nezahladím, jestliže najdu tam čtyřidceti pět.
Genesis 18. - 29. Opět mluvil Abraham a řekl: Snad nalezeno bude tam čtyřidceti? A odpověděl: Neučiním pro těch čtyřidceti.
Genesis 18. - 30. I řekl Abraham: Prosím, nechť se nehněvá Pán můj, že mluviti budu: Snad se jich nalezne tam třidceti? Odpověděl: Neučiním, jestliže naleznu tam třidceti.
Genesis 18. - 31. A opět řekl: Aj, nyní počal jsem mluviti ku Pánu svému: Snad se nalezne tam dvadceti? Odpověděl: Nezahladím i pro těch dvadceti.
Genesis 18. - 32. Řekl ještě: Prosím, ať se nehněvá Pán můj, jestliže jednou ještě mluviti budu: Snad se jich najde tam deset? Odpověděl: Nezahladím i pro těch deset.
Genesis 18. - 33. I odšel Hospodin, když dokonal řeč k Abrahamovi; Abraham pak navrátil se k místu svému.
Genesis 19. - 1. Přišli pak dva andělé do Sodomy u večer, a Lot seděl v bráně Sodomské. Kteréžto když uzřel, vstav, šel jim v cestu a sklonil se tváří až k zemi.
Genesis 19. - 2. A řekl: Aj, prosím páni moji, uchylte se nyní do domu služebníka svého, a zůstaňte přes noc; umyjete také nohy své a ráno vstanouce, půjdete cestou svou. Oni pak odpověděli: Nikoli, ale přenocujeme na ulici.
Genesis 19. - 3. Ale když on je velmi nutil, obrátivše se k němu, vešli do domu jeho. I udělal jim hody, a napekl chlebů přesných, i jedli.
Genesis 19. - 4. Prvé pak než lehli, muži města toho, muži Sodomští, osuli se vůkol domu toho, od mladého až do starého, všecken lid odevšad.
Genesis 19. - 5. I volali na Lota, a řekli jemu: Kde jsou ti muži, kteříž přišli k tobě v noci? Vyveď je k nám, ať je poznáme.
Genesis 19. - 6. I vyšel k nim Lot ven, a zavřel po sobě dvéře.
Genesis 19. - 7. A řekl: Prosím, bratří moji, nečiňte zlého.
Genesis 19. - 8. Aj, mám teď dvě dcery, kteréžto nepoznaly muže; vyvedu je nyní k vám, čiňte s nimi, jak se vám líbí; toliko mužům těmto nic nečiňte, poněvadž vešli pod stín střechy mé.
Genesis 19. - 9. I řekli: Odejdi tam! A mluvili: Sám se dostal sem pohostinu, a chce nás souditi? Nyní tobě hůř uděláme, než jim. I obořili se násilně na muže toho, totiž na Lota, a přistoupili, aby vylomili dvéře.
Genesis 19. - 10. Tedy muži ti vztáhli ven ruku svou, a uvedli Lota k sobě do domu, a dvéře zavřeli.
Genesis 19. - 11. A ty muže, kteříž byli přede dveřmi domu, ranili slepotou velikou, od nejmenšího až do největšího, tak že ustali, hledajíce dveří.
Genesis 19. - 12. I řekli muži k Lotovi: Máš-li ještě zde koho, buď zetě neb syny své, neb dcery své, i všecko, což máš v městě, vyveď z místa tohoto.
Genesis 19. - 13. Nebo zkazíme místo toto, proto že se velmi rozmohl křik jejich před Hospodinem, a poslal nás Hospodin, abychom zkazili je.
Genesis 19. - 14. Vyšed tedy Lot, mluvil k zeťům svým, kteříž již měli pojímati dcery jeho, a řekl: Vstaňte, vyjděte z místa tohoto, nebo zkazí Hospodin město toto. Ale zdálo se zeťům jeho, jako by žertoval.
Genesis 19. - 15. A když zasvitávalo, nutili andělé Lota, řkouce: Vstaň, vezmi ženu svou a dvě dcery své, kteréž tu jsou, abys nezahynul v pomstě města.
Genesis 19. - 16. A když prodléval, chopili muži ruku jeho, a ruku ženy jeho, a ruku dvou dcer jeho, nebo se slitoval nad ním Hospodin; i vyvedli jej, a pustili za městem.
Genesis 19. - 17. A stalo se, když je vedli ven, řekl jeden: Zachovejž život svůj, neohlédej se zpět, ani se zastavuj na vší této rovině; ujdi na horu, abys nezahynul.
Genesis 19. - 18. I řekl jim Lot: Ne tak, prosím, páni moji.
Genesis 19. - 19. Aj, nyní nalezl služebník tvůj milost před očima tvýma, a veliké jest milosrdenství tvé, kteréž jsi učinil se mnou, když jsi zachoval duši mou; ale jáť nebudu moci ujíti na tu horu, aby mne nepostihlo to zlé, a umřel bych.
Genesis 19. - 20. Hle, teď jest toto město blízko, do něhož bych utekl, a toť jest malé; prosím, nechť tam ujdu; však pak neveliké jest, a živa bude duše má.
Genesis 19. - 21. I řekl k němu: Aj, uslyšel jsem žádost tvou i v této věci, abych nepodvrátil města toho, o němž jsi mluvil.
Genesis 19. - 22. Pospěšiž, ujdi tam; neboť nebudu moci učiniti ničehož, dokudž tam nedojdeš. A z té příčiny nazváno jest jméno města toho Ségor.
Genesis 19. - 23. Slunce vzcházelo nad zemi, když Lot všel do Ségor.
Genesis 19. - 24. A Hospodin dštil na Sodomu a naGomoru sirou a ohněm od Hospodina s nebe.
Genesis 19. - 25. A podvrátil ta města i všecku tu rovinu, všecky také obyvatele těch měst, i všecko, což roste z země.
Genesis 19. - 26. I ohlédla se žena jeho, jduc za ním, a obrácena jest v sloup solný.
Genesis 19. - 27. Vstav pak Abraham ráno, pospíšil k místu tomu, kdež byl stál před Hospodinem.
Genesis 19. - 28. A pohleděv k Sodomě a Gomoře,i na všecku zemi té roviny, uzřel, a aj, vystupoval dým z země té, jako dým z vápenice.
Genesis 19. - 29. Stalo se tedy, když kazil Bůh města té roviny, že se rozpomenul Bůh na Abrahama, a vytrhl Lota z prostředku podvrácení, když podvracel města, v nichž bydlil Lot.
Genesis 19. - 30. Potom vyšel Lot z Ségor, a bydlil na hoře té, a obě dvě dcery jeho s ním; nebo nesměl bydliti v Ségor. I bydlil v jeskyni s oběma dcerami svými.
Genesis 19. - 31. I řekla prvorozená k mladší: Otec náš jest již starý, a není žádného muže na zemi, ješto by všel k nám podlé obyčeje vší země.
Genesis 19. - 32. Poď, dejme píti otci našemu vína, a spěme s ním, abychom zachovaly z otce našeho símě.
Genesis 19. - 33. I daly píti otci svému vína té noci; a všedši prvorozená, spala s otcem svým, kterýžto necítil, ani když lehla, ani když vstala.
Genesis 19. - 34. Nazejtří pak řekla prvorozená k mladší: Aj, spala jsem včerejší noci s otcem svým; dejme mu píti vína ještě této noci; potom vejduc, spi s ním, a zachovejme símě z otce našeho.
Genesis 19. - 35. I daly píti ještě té noci otci svému vína; a vstala ta mladší, a spala s ním; on pak necítil, ani když ona lehla, ani když vstala.
Genesis 19. - 36. A tak počaly obě dcery Lotovy z otce svého.
Genesis 19. - 37. I porodila prvorozená syna, a nazvala jméno jeho Moáb; onť jest otec Moábských až do dnešního dne.
Genesis 19. - 38. I mladší také porodila syna, a nazvala jméno jeho Ben Ammon; onť jest otcem Ammonitských až do dnešního dne.
Genesis 20. - 1. Odtud bral se Abraham do země polední, aby bydlil mezi Kádes a Sur; i byl pohostinu v Gerar;
Genesis 20. - 2. Kdežto pravil Abraham o Sáře manželce své: Sestra má jest. Tedy poslav Abimelech, král Gerarský, vzal Sáru.
Genesis 20. - 3. Ale přišed Bůh k Abimelechovi ve snách v noci, řekl jemu: Aj, ty již umřeš pro ženu, kterouž jsi vzal, poněvadž jest vdaná za muže.
Genesis 20. - 4. Abimelech pak nepřiblížil se k ní; protož řekl: Pane, zdaž také spravedlivý národ zabiješ?
Genesis 20. - 5. Zdaliž mi sám nepravil: Sestra má jest? A ona též pravila: Bratr můj jest. V upřímnosti srdce svého a v nevinnosti rukou svých učinil jsem to.
Genesis 20. - 6. I řekl jemu Bůh ve snách: Jáť také vím, že v upřímnosti srdce svého učinil jsi to, a já také zdržel jsem tě, abys nezhřešil proti mně; protož nedalť jsem se jí dotknouti.
Genesis 20. - 7. Nyní tedy, navrať ženu muži tomu; nebo prorok jest, a modliti se bude za tebe, a živ budeš. Pakli jí nenavrátíš, věz, že smrtí umřeš ty i všecko, což tvého jest.
Genesis 20. - 8. A vstav Abimelech ráno, svolal všecky služebníky své, a vypravoval všecka slova ta v uši jejich. I báli se ti muži velmi.
Genesis 20. - 9. Potom povolav Abimelech Abrahama, řekl jemu: Co jsi nám to učinil? A co jsem zhřešil proti tobě, že jsi uvedl na mne a na království mé hřích veliký? Učinils mi, čehož jsi učiniti neměl.
Genesis 20. - 10. A řekl opět Abimelech Abrahamovi: Cos myslil, žes takovou věc učinil?
Genesis 20. - 11. Odpověděl Abraham: Řekl jsem: Jistě že není bázně Boží na místě tomto, a zabijí mne pro ženu mou.
Genesis 20. - 12. A také v pravdě jest sestra má, dcera otce mého, však ne dcera matky mé; a pojal jsem ji sobě za manželku.
Genesis 20. - 13. Když pak vyvedl mne Bůh z domu otce mého, abych pohostinu bydlil, tedy řekl jsem jí: Toto mi dobrodiní učiníš: Na každém místě, kamž půjdeme, prav o mně: Bratr můj jest.
Genesis 20. - 14. Tedy vzav Abimelech ovce a voly, služebníky také a děvky, dal je Abrahamovi; a navrátil mu Sáru manželku jeho.
Genesis 20. - 15. A řekl Abimelech: Aj, země má před tebou; kdežť se koli příhodné býti vidí, tu přebývej.
Genesis 20. - 16. Sáře pak řekl: Aj, dal jsem tisíc stříbrných bratru tvému, hle, onť jest tobě zástěrou očí u všech, kteříž jsou s tebou. A všemi těmito věcmi Sára poučena byla.
Genesis 20. - 17. I modlil se Abraham Bohu, a uzdravil Bůh Abimelecha, a ženu jeho, a děvky jeho; i rodily.
Genesis 20. - 18. Nebo byl zavřel Hospodin každý život ženský v domě Abimelechově, pro Sáru manželku Abrahamovu.
Genesis 21. - 1. Navštívil pak Hospodin Sáru, tak jakž byl řekl; a učinil Hospodin Sáře, jakož byl mluvil.
Genesis 21. - 2. Nebo počala a porodila Sára Abrahamovi syna v starosti jeho, v ten čas, kterýž předpověděl Bůh.
Genesis 21. - 3. A nazval Abraham jméno syna svého, kterýž se mu narodil, jehož porodila Sára, Izák.
Genesis 21. - 4. A obřezal Abraham syna svého Izáka, když byl v osmi dnech, tak jakž mu byl přikázal Bůh.
Genesis 21. - 5. Byl pak Abraham ve stu letech, když se mu narodil Izák syn jeho.
Genesis 21. - 6. I řekla Sára: Radost mi učinil Bůh; kdokoli uslyší, radovati se bude spolu se mnou.
Genesis 21. - 7. A přidala: Kdo by byl řekl Abrahamovi, že bude Sára děti kojiti? A však jsem porodila syna v starosti jeho.
Genesis 21. - 8. I rostlo dítě a ostaveno jest. Tedy učinil Abraham veliké hody v ten den, v němž ostaven byl Izák.
Genesis 21. - 9. Viděla pak Sára, že syn Agar Egyptské, kteréhož porodila Abrahamovi, jest posměvač.
Genesis 21. - 10. I řekla Abrahamovi: Vyvrz děvku tuto i syna jejího; neboť nebude dědicem syn děvky té s synem mým Izákem.
Genesis 21. - 11. Ale Abraham velmi těžce nesl tu řeč, pro syna svého.
Genesis 21. - 12. I řekl Bůh Abrahamovi: Nestěžuj sobě o dítěti a o děvce své; cožkoli řekla tobě Sára, povol řeči její, nebo v Izákovi nazváno bude tobě símě.
Genesis 21. - 13. A však i syna děvky učiním v národ; nebo tvé símě jest.
Genesis 21. - 14. Vstal tedy Abraham velmi ráno, a vzav chléb a láhvici vody, dal Agar a vložil na rameno její, a pustil ji od sebe i s dítětem. Kterážto odešla a chodila po poušti Bersabé.
Genesis 21. - 15. A když nebylo vody v láhvici, povrhla dítě pod jedním stromem.
Genesis 21. - 16. A odšedši, sedla naproti tak daleko, jako by mohl z lučiště dostřeliti; nebo pravila: Nebudu se dívati na smrt dítěte. Seděla tedy naproti, a pozdvihši hlasu svého, plakala.
Genesis 21. - 17. I uslyšel Bůh hlas dítěte; a anděl Boží s nebe zavolal na Agar, a řekl jí: Coť jest, Agar? Neboj se; nebo Bůh uslyšel hlas dítěte z místa, na kterémž jest.
Genesis 21. - 18. Vstaň, vezmi dítě, a ujmi je rukou svou; nebo v národ veliký učiním je.
Genesis 21. - 19. A otevřel Bůh oči její, aby uzřela studnici vody. I šla a naplnila láhvici vodou, a napojila dítě.
Genesis 21. - 20. A Bůh byl s dítětem, kteréžto zrostlo a bydlilo na poušti, a byl z něho střelec.
Genesis 21. - 21. Bydlil pak na poušti Fáran; i vzala mu matka jeho ženu z země Egyptské.
Genesis 21. - 22. Stalo se pak toho času, že mluvil Abimelech a Fikol, kníže vojska jeho, k Abrahamovi těmito slovy: Bůh s tebou jest ve všech věcech, kteréž ty činíš.
Genesis 21. - 23. Protož nyní, přisáhni mi teď skrze Boha: Toto ať se stane, jestliže mi sklamáš, neb synu mému, aneb vnuku mému; vedlé milosrdenství, kteréž jsem já učinil s tebou, i ty že učiníš se mnou a s zemí, v níž jsi byl pohostinu.
Genesis 21. - 24. I řekl Abraham: A já přisáhnu.
Genesis 21. - 25. (A přitom domlouval se Abraham na Abimelecha o studnici vody, kterouž mu mocí odjali služebníci Abimelechovi.
Genesis 21. - 26. I řekl Abimelech: Nevím, kdo by učinil takovou věc; a aniž jsi ty mi oznámil, aniž jsem já také co slyšel, až dnes.)
Genesis 21. - 27. Vzav tedy Abraham ovce i voly dal Abimelechovi; a vešli oba dva v smlouvu.
Genesis 21. - 28. A postavil Abraham sedm jehnic stáda obzvlášť.
Genesis 21. - 29. I řekl Abimelech Abrahamovi: K čemu jest těchto sedm jehnic, kteréž jsi postavil obzvlášť?
Genesis 21. - 30. Odpověděl: Že sedm těch jehnic vezmeš z ruky mé, aby mi to bylo na svědectví, že jsem kopal studnici tuto.
Genesis 21. - 31. Pročež nazváno jest to místo Bersabé, že tu oba dva přisáhli.
Genesis 21. - 32. A tak učinili smlouvu v Bersabé. Vstav pak Abimelech a Fikol, kníže vojska jeho, navrátili se do země Filistinské.
Genesis 21. - 33. I nasázel stromoví v Bersabé, a vzýval tam jméno Hospodina, Boha silného, věčného.
Genesis 21. - 34. A bydlil Abraham v zemi Filistinské za mnoho dní.
Genesis 22. - 1. Když pakty věci pominuly, zkusil Bůh Abrahama, a řekl k němu: Abrahame! Kterýžto odpověděl: Teď jsem.
Genesis 22. - 2. I řekl: Vezmi nyní syna svého, toho jediného svého, kteréhož miluješ, Izáka, a jdi do země Moria; a obětuj ho tam v obět zápalnou na jedné hoře, o níž povím tobě.
Genesis 22. - 3. Tedy vstav Abraham velmi ráno, osedlal osla svého a vzal dva služebníky své s sebou, a Izáka syna svého; a nasekav dříví k oběti zápalné, vstal a bral se k místu, o němž pověděl mu Bůh.
Genesis 22. - 4. Třetího pak dne pozdvihl Abraham očí svých, a uzřel to místo zdaleka.
Genesis 22. - 5. A řekl Abraham služebníkům svým: Pozůstaňte vy tuto s oslem, já pak a dítě půjdeme tamto; a pomodlíce se, navrátíme se k vám.
Genesis 22. - 6. Tedy vzal Abraham dříví k zápalné oběti, a vložil je na Izáka syna svého; sám pak nesl v ruce své oheň a meč. I šli oba spolu.
Genesis 22. - 7. Mluvě pak Izák Abrahamovi otci svému, řekl: Otče můj! Kterýž odpověděl: Co chceš, synu můj? A řekl: Aj, teď oheň a dříví, a kdež hovádko k zápalné oběti?
Genesis 22. - 8. Odpověděl Abraham: Bůh opatří sobě hovádko k oběti zápalné,synu můj. A šli předce oba spolu.
Genesis 22. - 9. A když přišli k místu, o němž mu byl mluvil Bůh, udělal tu Abraham oltář, a srovnal dříví; a svázav syna svého, vložil ho na oltář na dříví.
Genesis 22. - 10. I vztáhl Abraham ruku svou, a vzal meč, aby zabil syna svého.
Genesis 22. - 11. Tedy zavolal na něho anděl Hospodinův s nebe a řekl: Abrahame, Abrahame! Kterýžto odpověděl: Aj, já.
Genesis 22. - 12. I řekl jemu: Nevztahuj ruky své na dítě, aniž mu co čiň; neboť jsem již poznal, že se Boha bojíš, když jsi neodpustil synu svému, jedinému svému pro mne.
Genesis 22. - 13. A pozdvih Abraham očí svých, viděl, a hle, skopec za ním vězel v trní za rohy své. I šel Abraham a vzal skopce toho, a obětoval jej v obět zápalnou místo syna svého.
Genesis 22. - 14. A nazval Abraham jméno místa toho: Hospodin opatří. Odkudž říká se do dnes: Na hoře Hospodinově opatří se.
Genesis 22. - 15. Zvolal pak anděl Hospodinův na Abrahama podruhé s nebe,
Genesis 22. - 16. A řekl: Skrze sebe samého přisáhl jsem, praví Hospodin, poněvadž jsi učinil tu věc, že jsi neodpustil synu svému, jedinému svému:
Genesis 22. - 17. Požehnám velmi tobě, a velice rozmnožím símě tvé jako hvězdy nebeské, a jako písek, kterýž jest na břehu mořském; nadto dědičně vládnouti bude símě tvé branami nepřátel svých.
Genesis 22. - 18. Ano požehnáni budou v semeni tvém všickni národové země, proto že jsi uposlechl hlasu mého.
Genesis 22. - 19. Tedy navrátil se Abraham k služebníkům svým; a vstavše, šli spolu do Bersabé; nebo bydlil Abraham v Bersabé.
Genesis 22. - 20. A když se tyto věci staly, zvěstováno jest Abrahamovi v tato slova: Aj, porodila také Melcha syny Náchorovi, bratru tvému:
Genesis 22. - 21. Husa prvorozeného svého, a Buza bratra jeho, a Chamuele, otce Aramova;
Genesis 22. - 22. A Kazeda a Azana, a Feldasa, a Jidlafa i Bathuele.
Genesis 22. - 23. Bathuel pak zplodil Rebeku. Osm těchto porodila Melcha Náchorovi, bratru Abrahamovu.
Genesis 22. - 24. Ale i ženina jeho, jejíž jméno bylo Réma, porodila také ona Tábe a Gahama, Thása a Máchu.
Genesis 23. - 1. Živa pak byla Sára sto a sedmmecítma let; ta jsou léta života Sáry.
Genesis 23. - 2. A umřela v městě Arbe, kteréž slove Hebron, v zemi Kananejské. I přišel Abraham, aby kvílil nad Sárou, a plakal jí.
Genesis 23. - 3. Potom vstav Abraham od mrtvého svého, mluvil k synům Het, řka:
Genesis 23. - 4. Hostem a příchozím jsem u vás; dejte mi místo ku pohřbu u vás, abych pochoval mrtvého svého od tváři své.
Genesis 23. - 5. A odpovídajíce synové Het Abrahamovi, řekli jemu:
Genesis 23. - 6. Slyš nás, pane milý! Kníže Boží jsi u prostřed nás, v nejpřednějších hrobích našich pochovej mrtvého svého; žádný z nás hrobu svého nebude zbraňovati tobě, abys neměl pochovati v něm mrtvého svého.
Genesis 23. - 7. Abraham pak vstav, poklonil se lidu země té, totiž synům Het.
Genesis 23. - 8. A mluvil s nimi, řka: Jestliže se vám líbí, abych pochoval mrtvého svého od tváři své, slyšte mne, a přimluvte se za mne k Efronovi synu Sohar,
Genesis 23. - 9. Ať mi dá jeskyni Machpelah, kterouž má na konci pole svého; za slušné peníze ať mi ji dá u prostřed vás, k dědičnému pohřbu.
Genesis 23. - 10. (Ten pak Efron seděl u prostřed synů Het.) Tedy odpověděl Efron Hetejský Abrahamovi při přítomnosti synů Het, přede všemi, kteříž vcházejí do brány města jeho, řka:
Genesis 23. - 11. Nikoli, pane můj, ale slyš mne: Pole to dávám tobě, dávámť také i jeskyni, kteráž na něm jest; před očima synů lidu svého dávám ji tobě; pochovejž mrtvého svého.
Genesis 23. - 12. Tedy poklonil se Abraham před lidem země té,
Genesis 23. - 13. A mluvil k Efronovi v přítomnosti lidu země, řka: A však jestliže ty jsi ten, prosím, vyslyš mne! Dámť stříbro za pole, vezmi je ode mne, a pochovám mrtvého svého tam.
Genesis 23. - 14. A odpovídaje Efron Abrahamovi, řekl jemu:
Genesis 23. - 15. Můj pane, poslechni mne: Země ta za čtyři sta lotů stříbrných jest; ale mezi mnou a tebou co jest o to? Mrtvého svého pochovej.
Genesis 23. - 16. I uposlechl Abraham Efrona, a odvážil mu stříbra, jakž oznámil při přítomnosti synů Het, čtyři sta lotů stříbrných, běžných mezi kupci.
Genesis 23. - 17. A odvedeno jest pole Efronovo, kteréž bylo v Machpelah, proti Mamre, pole a jeskyně na něm, a všecko stromoví, což ho na tom poli i na všech mezech jeho vůkol,
Genesis 23. - 18. Abrahamovi v držení, před očima synů Het, a všech, kteříž vcházejí do brány města toho.
Genesis 23. - 19. A potom pochoval Abraham Sáru,manželku svou, v jeskyni pole Machpelah, proti Mamre, (to slove Hebron), v zemi Kananejské.
Genesis 23. - 20. Protož odevzdáno jest pole to i jeskyně, kteráž byla na něm, Abrahamovi k dědičnému pohřbu od synů Het.
Genesis 24. - 1. Abraham pak již byl starý a sešlého věku; a Hospodin požehnal mu ve všech věcech.
Genesis 24. - 2. Tedy řekl Abraham služebníku svému staršímu v domě svém, kterýž spravoval všecky věci jeho: Vlož nyní ruku svou pod bedro mé,
Genesis 24. - 3. Abych tě zavázal přísahou skrze Hospodina, Boha nebe a Boha země, abys nebral manželky synu mému ze dcer Kananejských, mezi nimiž já bydlím.
Genesis 24. - 4. Ale půjdeš do země mé a příbuznosti mé; a odtud vezmeš manželku synu mému Izákovi.
Genesis 24. - 5. I řekl jemu služebník ten: Kdyby pak nechtěla žena ta se mnou jíti do země této, mám-li zase uvésti syna tvého do země, z níž jsi vyšel?
Genesis 24. - 6. Kterýžto odpověděl: Hleď, abys zase neuvodil syna mého tam.
Genesis 24. - 7. Hospodin Bůh nebe, kterýž vzal mne z domu otce mého a z vlasti mé, a mluvil mi, a kterýž mi přisáhl, řka: Semeni tvému dám zemi tuto, onť pošle anděla svého před tebou, a vezmeš manželku synu mému odtud.
Genesis 24. - 8. Jestliže by pak žena ta nechtěla jíti s tebou, svoboden budeš od této přísahy mé; toliko syna mého neuvoď tam zase.
Genesis 24. - 9. Tedy vložil služebník ten ruku svou pod bedro Abrahama, pána svého, a přisáhl jemu na tu řeč.
Genesis 24. - 10. A vzal služebník ten deset velbloudů z velbloudů pána svého, aby se bral; (nebo měl všecken statek pána svého v rukou svých.) I vstav, bral se k Aram Naharaim do města Náchor.
Genesis 24. - 11. A zastavil se s velbloudy před městem, u studnice vody k večerou, času toho, když vycházejí vážiti vody.
Genesis 24. - 12. A řekl: Hospodine, Bože pána mého Abrahama, dejž, prosím, ať se potká se mnou dnes to, čehož hledám; a učiň milosrdenství se pánem mým Abrahamem.
Genesis 24. - 13. Aj, já stojím u studnice vody, a dcery mužů města tohoto vycházejí, aby vážily vodu.
Genesis 24. - 14. Děvečka tedy, kteréž bych řekl: Nachyl medle věderce svého, ať se napiji, a ona by řekla: Pí, také i velbloudy tvé napojím, ta aby byla, kterouž jsi způsobil služebníku svému Izákovi; a po tomť poznám, že jsi milosrdenství učinil se pánem mým.
Genesis 24. - 15. I stalo se prvé, než on přestal mluviti, aj, Rebeka, kteráž se narodila Bathuelovi, synu Melchy, manželky Náchora bratra Abrahamova, vycházela, a věderce její bylo na rameni jejím.
Genesis 24. - 16. A byla děvečka na pohledění velmi krásná, panna, a muž nepoznal jí; kterážto sešla k studnici té, a naplnivši věderce své, šla vzhůru.
Genesis 24. - 17. Tedy běžel služebník ten proti ní, a řekl: Dej mi píti, prosím, maličko vody z věderce svého.
Genesis 24. - 18. I řekla: Napí se, pane můj. A rychle složila věderce své na ruku svou a dala mu píti.
Genesis 24. - 19. A davši mu píti, řekla: Také velbloudům tvým navážím, dokudž se nenapijí.
Genesis 24. - 20. Tedy rychle vylila z věderce svého do koryta, a běžela ještě k studnici, aby vážila vodu; a vážila všechněm velbloudům jeho.
Genesis 24. - 21. Muž pak ten s užasnutím divil se jí mlče, rozjímaje, aby zvěděl, zdařil-li Hospodin cestu jeho, čili nic.
Genesis 24. - 22. I stalo se, když přestali píti velbloudové, vyňav muž náušnici zlatou, ztíží půl lotu, a dvě náramnice, dal na ruce její, kteréž vážily deset lotů zlata.
Genesis 24. - 23. A řekl: Čí jsi dcera? Pověz mi, prosím, jest-li v domě otce tvého nám místo, kdež bychom přes noc zůstali?
Genesis 24. - 24. Jemužto odpověděla: Dcera jsem Bathuele, syna Melchy, kteréhož porodila Náchorovi.
Genesis 24. - 25. Řekla ještě k němu: Slámy také a potravy hojně u nás jest, ano i místo, kdež byste přes noc zůstali.
Genesis 24. - 26. Tedy skloniv hlavu, poklonu učinil Hospodinu.
Genesis 24. - 27. A řekl: Požehnaný Hospodin, Bůh pána mého Abrahama, kterýž neodjal milosrdenství svého a pravdy své od pána mého, mne také na cestě vedl Hospodin k domu bratří pána mého.
Genesis 24. - 28. I běžela děvečka, a oznámila v domě matky své tak, jakž se stalo.
Genesis 24. - 29. A měla Rebeka bratra, jménem Lábana; ten běžel k muži tomu ven k studnici.
Genesis 24. - 30. Nebo uzřev náušnici a náramnice na rukou sestry své, a slyšev slova Rebeky sestry své, ana praví: Tak mluvil ke mně člověk ten, přišel k muži, a on stál při velbloudích u studnice.
Genesis 24. - 31. Jemuž řekl: Vejdi, požehnaný Hospodinův. Proč bys stál vně, kdyžť jsem připravil dům a místo velbloudům?
Genesis 24. - 32. Tedy všel muž ten do domu, a odsedlal velbloudy, a dal Lában slámy a potravy velbloudům, i vody k umytí noh jeho a noh mužů těch, kteří s ním byli.
Genesis 24. - 33. A položil předeň chléb, aby jedl. Ale on řekl: Nebudu jísti, dokudž nevypravím řečí svých. I řekl Lában: Mluv.
Genesis 24. - 34. Tedy řekl: Služebník Abrahamův jsem já.
Genesis 24. - 35. A Hospodin požehnal pánu mému velice, tak že veliký učiněn jest; nebo dal mu ovce a voly, stříbro a zlato, služebníky a děvky, velbloudy a osly.
Genesis 24. - 36. A porodila Sára, manželka pána mého, pánu mému v starosti své syna, jemuž dal, cožkoli má.
Genesis 24. - 37. I zavázal mne přísahou pán můj, řka: Nevezmeš manželky synu mému ze dcer Kananejských, v jejichž zemi já bydlím.
Genesis 24. - 38. Ale k domu otce mého půjdeš, a k rodině mé, a odtud vezmeš manželku synu mému.
Genesis 24. - 39. A když jsem řekl pánu svému: Snad nepůjde žena ta se mnou?
Genesis 24. - 40. Odpověděl mi: Hospodin, před jehož oblíčejem ustavičně jsem chodil, pošle anděla svého s tebou, a šťastnou způsobí cestu tvou, a vezmeš manželku synu mému z rodiny mé, a z domu otce mého.
Genesis 24. - 41. A budeš svoboden od přísahy mé, když bys přišel k rodině mé; a jestliže by nedali tobě, budeš prost od přísahy mé.
Genesis 24. - 42. Protož dnes přišed k studnici, řekl jsem: Hospodine, Bože pána mého Abrahama, jestliže ty nyní šťastně spravuješ cestu mou, po níž já jdu,
Genesis 24. - 43. Aj, já stojím u studnice vody; protož,nechžť panna, kteráž vyjde vážiti vody, když bych jí řekl: Dej mi píti nyní maličko vody z věderce svého,
Genesis 24. - 44. A ona by mi odpověděla: I ty pí, i velbloudům tvým také navážím, ta ať jest manželka, kterouž způsobil Hospodin synu pána mého.
Genesis 24. - 45. Prvé pak než jsem já přestal mluviti v srdci svém, aj, Rebeka vycházela mající věderce své na rameni svém, a sšedši k studnici, vážila. I řekl jsem jí: Prosím, dej mi píti.
Genesis 24. - 46. Ona pak rychle složila věderce své s sebe, a řekla: Pí, také i velbloudy tvé napojím. Tedy pil jsem, a napojila také velbloudy.
Genesis 24. - 47. I ptal jsem se jí, a řekl jsem: Čí jsi dcera? Ona odpověděla: Dcera Bathuele, syna Náchorova, jehož mu porodila Melcha. Tedy dal jsem náušnici na tvář její, a náramnice na ruce její.
Genesis 24. - 48. A skloniv hlavu, poklonu jsem učinil Hospodinu, a dobrořečil jsem Hospodina, Boha pána mého Abrahama, kterýž vedl mne po cestě přímé, abych dceru bratra pána svého vzal synu jeho.
Genesis 24. - 49. Protož nyní, činíte-li milosrdenství, a pravdu se pánem mým, oznamte mi; pakli nic, také mi oznamte, a obrátím se na pravo neb na levo.
Genesis 24. - 50. Tedy odpověděli Lában a Bathuel, řkouce: Od Hospodina vyšla jest věc tato; nemůžemeť odepříti v ničemž.
Genesis 24. - 51. Aj, Rebeka před tebou, vezmiž ji a jeď; a nechť jest manželkou synu pána tvého, jakož mluvil Hospodin.
Genesis 24. - 52. I stalo se, že jakž uslyšel služebník Abrahamův slova jejich, poklonil se Hospodinu až k zemi.
Genesis 24. - 53. A vyňav služebník ten nádoby stříbrné a nádoby zlaté a oděv, dal Rebece; drahé také dary dal bratru jejímu a matce její.
Genesis 24. - 54. Tedy jedli a pili, on i muži, kteříž byli s ním, a zůstali tu přes noc. Ráno pak když vstali, řekl: Propusťte mne ku pánu mému.
Genesis 24. - 55. I odpověděl bratr její a matka: Nechať pozůstane děvečka s námi za některý den, aspoň za deset; potom půjdeš.
Genesis 24. - 56. On pak řekl jim: Nezdržujte mne, poněvadž Hospodin šťastnou způsobil cestu mou; propusťtež mne, ať jdu ku pánu svému.
Genesis 24. - 57. I řekli: Zavolejme děvečky a zeptejme se, co dí k tomu.
Genesis 24. - 58. Tedy zavolali Rebeky, a řekli jí: Chceš-li jíti s mužem tímto? I řekla: Půjdu.
Genesis 24. - 59. A propouštějíce Rebeku sestru svou a chovačku její, služebníka také Abrahamova s muži jeho,
Genesis 24. - 60. Požehnali Rebeky a mluvili jí: Sestro naše, ty buď v tisíce tisíců, a símě tvé dědičně obdrž brány nepřátel svých.
Genesis 24. - 61. Tedy vstala Rebeka a děvečky její, a vsedše na velbloudy, jely za mužem tím. A tak vzal služebník ten Rebeku, a odjel.
Genesis 24. - 62. Izák pak šel, navracuje se od studnice Živého vidoucího mne; nebo bydlil v zemi polední.
Genesis 24. - 63. A vyšel Izák k přemyšlování na pole, když se chýlilo k večerou; a pozdvih očí svých, uzřel, an velbloudové jdou.
Genesis 24. - 64. Pozdvihla také Rebeka očí svých, a uzřevši Izáka, ssedla s velblouda.
Genesis 24. - 65. (Nebo řekla byla služebníku: Kdo jest ten muž, kterýž jde po poli proti nám? Odpověděl služebník: To jest pán můj.) I vzala rouchu, a přistřela se.
Genesis 24. - 66. Tedy vypravoval služebník Izákovi vše, což působil.
Genesis 24. - 67. I uvedl ji Izák do stanu Sáry matky své, a vzal Rebeku, a měl ji za manželku, a miloval ji. I potěšil se Izák po smrti matky své.
Genesis 25. - 1. Abraham pak opět pojal ženu jménem Ceturu.
Genesis 25. - 2. Kterážto porodila jemu Zamrana, a Jeksana, a Madana, a Madiana, Jezbocha a Suecha.
Genesis 25. - 3. Jeksan potom zplodil Sábu a Dedana. Synové pak Dedanovi byli: Assurim, a Latuzim, a Laomim.
Genesis 25. - 4. Ale synové Madianovi: Efa, a Efer, a Enoch, a Abida, a Helda; všickni ti synové byli Cetury.
Genesis 25. - 5. I dal Abraham Izákovi všecko, což měl.
Genesis 25. - 6. Synům pak ženin svých dal Abraham dary, a odeslal je od Izáka syna svého, ještě živ jsa, k východu do země východní.
Genesis 25. - 7. Tito pak jsou dnové let života Abrahamova, v nichž byl živ: Sto sedmdesáte a pět let.
Genesis 25. - 8. I skonal a umřel Abraham v starosti dobré, stár jsa a plný dnů; a připojen jest k lidu svému.
Genesis 25. - 9. Tedy pochovali ho Izák a Izmael synové jeho v jeskyni Machpelah, na poli Efrona, syna Sohar Hetejského, naproti Mamre,
Genesis 25. - 10. Na tom poli, kteréž byl koupil Abraham od synů Het; tu pochován jest Abraham i Sára manželka jeho.
Genesis 25. - 11. Po smrti pak Abrahamově požehnal Bůh Izákovi synu jeho, a bydlil Izák u studnice Živého vidoucího mne.
Genesis 25. - 12. Tito jsou pak rodové Izmaele syna Abrahamova, jehož porodila Agar Egyptská, děvka Sářina, Abrahamovi.
Genesis 25. - 13. A tato jsou jména synů Izmaelových, jimiž se jmenují po rodech svých: Prvorozený Izmaelův Nabajot, po něm Cedar, a Adbeel a Mabsan,
Genesis 25. - 14. A Masma, a Dumah a Massa,
Genesis 25. - 15. Hadar a Tema, Jetur, Nafis a Cedma.
Genesis 25. - 16. Ti jsou synové Izmaelovi, a ta jména jejich, po vsech jejich, a po městech jejich, dvanáctero knížat po čeledech jejich.
Genesis 25. - 17. (Bylo pak života Izmaelova sto třidceti a sedm let, i skonal; a umřev, připojen jest k lidu svému.)
Genesis 25. - 18. A bydlili od Hevilah až do Sur, jenž jest proti Egyptu, když jdeš do Assyrie; před tváří všech bratří svých položil se.
Genesis 25. - 19. Tito jsou také rodové Izáka syna Abrahamova: Abraham zplodil Izáka.
Genesis 25. - 20. Byl pak Izák ve čtyřidcíti letech, když sobě vzal za manželku Rebeku, dceru Bathuele Syrského, z Pádan Syrské, sestru Lábana Syrského.
Genesis 25. - 21. I modlil se Izák pokorně Hospodinu za manželku svou; nebo byla neplodná. A uslyšel jej Hospodin; a tak počala Rebeka manželka jeho.
Genesis 25. - 22. A když se děti potiskali v životě jejím, řekla: Má-liť tak býti, proč jsem já počala? Šla tedy, aby se otázala Hospodina.
Genesis 25. - 23. I řekl jí Hospodin: Dva národové jsou v životě tvém, a dvůj lid z života tvého se rozdělí; lid pak jeden nad druhý bude silnější, a větší sloužiti bude menšímu.
Genesis 25. - 24. A když se naplnili dnové její, aby porodila, a aj, blíženci byli v životě jejím.
Genesis 25. - 25. I vyšel první ryšavý všecken, a jako oděv chlupatý; i nazvali jméno jeho Ezau.
Genesis 25. - 26. Potom pak vyšel bratr jeho, a rukou svou držel Ezau za patu; pročež nazváno jest jméno jeho Jákob. A byl Izák v šedesáti letech, když ona je porodila.
Genesis 25. - 27. A když dorostli ti děti, byl Ezau lovec umělý, chodě po polích; Jákob pak byl muž prostý a v staních bydlil.
Genesis 25. - 28. I byl Izák laskav na Ezau, proto že z lovu jeho míval pokrm; ale Rebeka laskava byla na Jákoba.
Genesis 25. - 29. Uvařil pak Jákob krmičku. Tedy Ezau přišel z pole zemdlený,
Genesis 25. - 30. A řekl Jákobovi: Dej mi, prosím, jísti krmě té červené, nebo jsem umdlel. (Protož nazváno jest jméno jeho Edom.)
Genesis 25. - 31. Odpověděl Jákob: Prodej mi dnes hned prvorozenství své.
Genesis 25. - 32. I řekl Ezau: Aj, já k smrti se blížím, k čemuž mi tedy to prvorozenství?
Genesis 25. - 33. Dí Jákob: Přisáhni mi dnes hned. I přisáhl mu, a prodal prvorozenství své Jákobovi.
Genesis 25. - 34. Tedy Jákob dal Ezauchovi chleba a té krmě z šocovice. Kterýžto jedl a pil, a vstav, odšel; a tak pohrdl Ezau prvorozenstvím.
Genesis 26. - 1. Byl pak opět hlad na zemi, mimo hlad první, kterýž byl za dnů Abrahamových. Tedy odebral se Izák k Abimelechovi králi Filistinskému do Gerar.
Genesis 26. - 2. Nebo ukázal se jemu Hospodin a řekl: Nesstupuj do Egypta; ale bydli v zemi, kterouž oznámím tobě.
Genesis 26. - 3. Budiž tedy pohostinu v zemi této, a budu s tebou, a požehnám tobě; nebo tobě a semeni tvému dám všecky země tyto, a utvrdím přísahu, kterouž jsem přisáhl Abrahamovi, otci tvému.
Genesis 26. - 4. Rozmnožím také símě tvé jako hvězdy nebeské, a dám semeni tvému všecky země tyto, a požehnáni budou v semeni tvém všickni národové země;
Genesis 26. - 5. Protože uposlechl Abraham hlasu mého, a ostříhal nařízení mých, přikázaní mých, ustanovení mých a zákonů mých.
Genesis 26. - 6. Bydlil tedy Izák v Gerar.
Genesis 26. - 7. Ptali se pak muži místa toho o manželce jeho. Kterýžto odpověděl: Sestra má jest; nebo nesměl říci: Manželka má jest, mysle sobě: Aby mne nezabili muži místa toho pro Rebeku. Nebo byla krásná na pohledění.
Genesis 26. - 8. I přihodilo se, když již čas nějaký tam bydlil, že vyhlédal Abimelech král Filistinský z okna a uzřel Izáka, an pohrává s Rebekou manželkou svou.
Genesis 26. - 9. Protož povolav Abimelech Izáka, řekl: Aj, v pravdě manželka tvá to jest. Jakž to, že jsi pravil: Sestra má jest? I odpověděl jemu Izák: Nebo jsem řekl sám u sebe: Abych snad neumřel pro ni.
Genesis 26. - 10. I řekl Abimelech: Což jsi to učinil nám? O málo, že by byl spal někdo z lidu s manželkou tvou, a ty byl bys uvedl na nás vinu.
Genesis 26. - 11. I přikázal Abimelech všemu lidu, řka: Kdo by se dotkl člověka toho, aneb manželky jeho, smrtí umře.
Genesis 26. - 12. Sel pak Izák v zemi té, a shledal v tom roce sto měr; nebo požehnal mu Hospodin.
Genesis 26. - 13. I rostl muž ten, a prospíval vždy více v zrostu, až i zrostl velmi.
Genesis 26. - 14. Nebo měl stáda ovcí i stáda volů, a čeledi mnoho; pročež záviděli mu Filistinští.
Genesis 26. - 15. A všecky studnice, kteréž vykopali služebníci otce jeho za dnů Abrahama otce jeho, zařítili Filistinští, zasypavše je prstí.
Genesis 26. - 16. I řekl Abimelech Izákovi: Odejdi od nás; nebo mnohem mocnější jsi než my.
Genesis 26. - 17. Tedy odšel odtud Izák, a rozbil stany v údolí Gerar, a bydlil tu.
Genesis 26. - 18. A kopal zase Izák studnice vod, kteréž byli vykopali za dnů Abrahama otce jeho, a kteréž zařítili Filistinští po smrti Abrahamově; a nazval je těmi jmény, kterýmiž je jmenoval otec jeho.
Genesis 26. - 19. I kopali služebníci Izákovi v tom údolí, a nalezli tam studnici vody živé.
Genesis 26. - 20. Vadili se pak pastýři Gerarští s pastýři Izákovými, pravíce: Naše jest voda. Pročež nazval jméno studnice té Esek, že se vadili s ním.
Genesis 26. - 21. Vykopali také jinou studnici, a nesnáz byla i o tu; pročež dal jí jméno Sitnah.
Genesis 26. - 22. I hnul se odtud, a kopal jinou studnici, o kterouž se nevadili; protož nazval jméno její Rehobot. Nebo řekl: Nyní uprostrannil nám Hospodin, a vzrostli jsme na zemi.
Genesis 26. - 23. Vstoupil pak odtud do Bersabé.
Genesis 26. - 24. A ukázal se mu Hospodin v tu noc, a řekl: Já jsem Bůh Abrahama otce tvého; neboj se, nebo s tebou já jsem, a požehnám tobě, a rozmnožím símě tvé pro Abrahama služebníka svého.
Genesis 26. - 25. I vzdělal tu oltář, a vzýval jméno Hospodinovo, a rozbil tu stan svůj; a služebníci Izákovi vykopali tam studnici.
Genesis 26. - 26. Abimelech pak přijel k němu z Gerar, a Ochozat, přítel jeho, a Fikol, kníže vojska jeho.
Genesis 26. - 27. I řekl jim Izák: Z jaké příčiny přišli jste ke mně? Poněvadž vy nenáviděli jste mne, a vybyli jste mne od sebe.
Genesis 26. - 28. Kteřížto odpověděli: Patrně jsme to shledali, že jest Hospodin s tebou, i řekli jsme: Učiňme nyní přísahu mezi sebou, mezi námi a mezi tebou; a učiníme smlouvu s tebou:
Genesis 26. - 29. Že neučiníš nám nic zlého, jako i my nedotkli jsme se tebe, a jakž jsme my toliko dobře činili tobě, a propustili jsme tě v pokoji; ty nyní tedy povol tomu, požehnaný Hospodinův.
Genesis 26. - 30. Tedy učinil jim hody, i jedli a pili.
Genesis 26. - 31. A vstavše velmi ráno, přisáhli jeden druhému. I propustil je Izák, a oni odešli od něho v pokoji.
Genesis 26. - 32. Toho dne přišli služebníci Izákovi, a oznámili mu o studnici, kterouž kopali, řkouce: Nalezli jsme vodu.
Genesis 26. - 33. I nazval ji Seba. Protož jméno města toho jest Bersabé až do dnešního dne.
Genesis 26. - 34. Ezau pak jsa v letech čtyřidcíti, pojal ženu Judit, dceru Béry Hetejského, a Bazematu, dceru Elona Hetejského.
Genesis 26. - 35. A kormoutily Izáka a Rebeku.
Genesis 27. - 1. Když se pak sstaral Izák, a pošly byly oči jeho, tak že neviděl, povolal Ezau syna svého staršího, a řekl jemu: Synu můj. Kterýžto odpověděl: Aj, teď jsem.
Genesis 27. - 2. I dí: Aj, já jsem se již sstaral, a nevím dne smrti své.
Genesis 27. - 3. Protož nyní vezmi medle nástroje své, toul svůj a lučiště své, a vyjda do pole, ulov mi zvěřinu.
Genesis 27. - 4. A přistroj mi krmi chutnou, jakž já rád jídám, a přines mi, a budu jísti, aťby požehnala duše má, prvé než umru.
Genesis 27. - 5. (Slyšela pak Rebeka, když mluvil Izák s Ezau synem svým.) I odšel Ezau na pole, aby ulovil zvěřinu a přinesl.
Genesis 27. - 6. Tedy řekla Rebeka Jákobovi synu svému takto: Aj, slyšela jsem, když otec tvůj mluvil k Ezau bratru tvému, a pravil:
Genesis 27. - 7. Přines mi něco z lovu, a přistroj mi krmě chutné, abych jedl, a požehnámť před Hospodinem, prvé než umru.
Genesis 27. - 8. Nyní tedy, synu můj, poslechni hlasu mého v tom, což já přikazuji tobě.
Genesis 27. - 9. Jdi medle k stádu, a odtud mi vezmi dva kozelce výborné, abych přistrojila z nich krmě chutné otci tvému, jakž on rád jídá.
Genesis 27. - 10. A přineseš otci svému, a on jísti bude, na to, aby požehnal tobě, prvé než umře.
Genesis 27. - 11. I řekl Jákob Rebece matce své: Víš, že Ezau bratr můj jest člověk chlupatý, a já jsem člověk hladký.
Genesis 27. - 12. Jestliže omaká mne otec můj, tedy zůstanu u něho za podvodného; a tak uvedu na sebe zlořečenství, a ne požehnání.
Genesis 27. - 13. Jemužto odpověděla matka: Nechť jest na mne zlořečenství tvé, synu můj; jen ty poslechni hlasu mého, a jdi, přines mi.
Genesis 27. - 14. Tedy odšed, vzal, a přinesl matce své. I připravila matka jeho krmě chutné, jakž otec jeho rád jídal.
Genesis 27. - 15. A vzala Rebeka nejlepší šaty Ezausyna svého staršího, kteréž měla u sebe v domě, a oblékla Jákoba, syna svého mladšího.
Genesis 27. - 16. A kožkami kozelčími obvinula ruce jeho, a díl hladký hrdla jeho.
Genesis 27. - 17. I dala chléb a krmě chutné, kteréž připravila, v ruce Jákoba syna svého.
Genesis 27. - 18. A on přišed k otci svému, řekl: Otče můj! Kterýžto odpověděl: Aj, teď jsem. Kdož jsi ty, synu můj?
Genesis 27. - 19. I dí Jákob otci svému: Já jsem Ezau,prvorozený tvůj. Učinil jsem, jakž jsi mi poručil. Vstaň, prosím, sedni a jez z lovu mého, aby mi požehnala duše tvá.
Genesis 27. - 20. Tedy řekl Izák synu svému: Což to? Brzys to nalezl, synu můj. A on dí: Nebo Hospodin Bůh tvůj způsobil to, aby mi se pojednou nahodilo.
Genesis 27. - 21. I řekl Izák Jákobovi: Přistupiž, ať omakám tě, synu můj, ty-li jsi syn můj Ezau, či nejsi.
Genesis 27. - 22. Tedy přistoupil Jákob k Izákovi otci svému; a on omakal ho, i řekl: Hlas jest hlas Jákobův, ale ruce tyto ruce Ezau.
Genesis 27. - 23. A nepoznal ho; nebo byly ruce jeho, jako ruce Ezau bratra jeho, chlupaté. I požehnal mu.
Genesis 27. - 24. A řekl: Ty-liž jsi pak syn můj Ezau? Odpověděl: Já.
Genesis 27. - 25. I řekl: Podejž mi, ať jím z lovu syna svého, aby tobě požehnala duše má. Tedy podal mu, a on jedl. Přinesl mu také vína, a on pil.
Genesis 27. - 26. I řekl jemu Izák otec jeho: Přistupiž nyní, a polib mne, synu můj.
Genesis 27. - 27. I přistoupil a políbil ho. A jakž ucítil Izák vůni roucha jeho, požehnal mu, řka: Pohleď, vůně syna mého jest jako vůně pole, jemuž požehnal Hospodin.
Genesis 27. - 28. Dejž tobě Bůh z rosy nebeské, a z tučnosti zemské, i hojnost obilé a vína.
Genesis 27. - 29. Nechažť slouží tobě lidé, a sklánějí se před tebou národové. Budiž pánem bratří svých, a ať se sklánějí před tebou synové matky tvé. Kdož by zlořečili tobě, nechť jsou zlořečení, a kdo by dobrořečili tobě, požehnaní.
Genesis 27. - 30. A když přestal Izák požehnání dávati Jákobovi, a sotva že vyšel Jákob od Izáka otce svého, Ezau bratr jeho přišel z lovu svého.
Genesis 27. - 31. A připraviv i on krmě chutné, přinesl otci svému a řekl mu: Nechžť vstane otec můj, a jí z lovu syna svého, aby mi požehnala duše tvá.
Genesis 27. - 32. I řekl jemu Izák otec jeho: Kdo jsi ty? Dí on: Já jsem syn tvůj, prvorozený tvůj Ezau.
Genesis 27. - 33. Tedy zhrozil se Izák hrůzou velikou náramně, a řekl: Kdo pak a kde jest ten, ješto uloviv zvěřinu, přinesl mi? A já jsem jedl ze všeho, prvé než jsi ty přišel, a požehnal jsem mu, a budeť požehnaným.
Genesis 27. - 34. Uslyšev Ezau slova otce svého, zkřikl hlasem velikým, a hořkostí naplněn jest náramně, a řekl otci svému: Požehnejž mně, i mně také, můj otče!
Genesis 27. - 35. Kterýžto řekl: Přišel bratr tvůj podvodně a uchvátil požehnání tvé.
Genesis 27. - 36. Tedy řekl: Právětě nazváno jméno jeho Jákob; nebo již po dvakráte mne podvedl, prvorozenství mé odjal, a teď nyní uchvátil požehnání mé. Řekl ještě: Zdali jsi nezachoval i mně požehnání?
Genesis 27. - 37. Odpověděl Izák a řekl k Ezau: Aj, ustavil jsem ho pánem nad tebou, a všecky bratří jeho dal jsem mu za služebníky; obilím také a vínem opatřil jsem ho. Což tedy již tobě učiniti mohu, synu můj?
Genesis 27. - 38. I řekl Ezau otci svému: Zdaliž to jedno toliko máš požehnání, otče můj? Požehnejž mně, i mně také, můj otče! I povýšil Ezau hlasu svého a plakal.
Genesis 27. - 39. Tedy odpověděl Izák otec jeho, a řekl k němu: Aj, v tučnostech země bude bydlení tvé a v rose nebeské s hůry;
Genesis 27. - 40. A v meči svém živ budeš, a bratru svému sloužiti budeš; ale přijde čas, že budeš panovati a svržeš jho jeho s šíje své.
Genesis 27. - 41. Protož v nenávisti měl Ezau Jákoba pro požehnání, jímž požehnal mu otec jeho, a řekl v srdci svém: Přiblížiť se dnové smutku otce mého, a zabiji Jákoba, bratra svého.
Genesis 27. - 42. I oznámena jsou Rebece slova Ezau, staršího syna jejího. Pročež ona poslavši, povolala Jákoba syna svého mladšího, a řekla jemu: Hle, Ezau bratr tvůj těší se tím, že tě zabije.
Genesis 27. - 43. Protož nyní, synu můj, poslechni hlasu mého, a vstana, utec k Lábanovi, bratru mému do Cháran.
Genesis 27. - 44. A pobuď s ním za některý čas, až by se odvrátila prchlivost bratra tvého,
Genesis 27. - 45. A přestalo rozhněvání bratra tvého na tebe, a zapomenul by na to, což jsi mu učinil. Potom já pošli a vezmu tě odtud. Proč mám zbavena býti obou synů jednoho dne?
Genesis 27. - 46. I řekla Rebeka Izákovi: Stýště mi se živu býti pro dcery Het. Vezme-li Jákob ženu ze dcer Het, jako tyto jsou ze dcer země této, k čemu mi život?
Genesis 28. - 1. Povolal pak Izák Jákoba, a požehnal jemu, a přikázal mu, řka: Nepojímej ženy ze dcer Kananejských.
Genesis 28. - 2. Ale vstana, jdi do Pádan Syrské do domu Bathuele, otce matky své, a pojmi sobě odtud manželku ze dcer Lábana ujce svého.
Genesis 28. - 3. A Bůh silný všemohoucí požehnejž tobě, a dejžť zrůst, a rozmnožiž tě, abys byl v zástup mnohého lidu.
Genesis 28. - 4. A dejž tobě požehnání Abrahamovo, tobě i semeni tvému s tebou, abys dědičně obdržel zemi, v níž pohostinu jsi, kterouž dal Bůh Abrahamovi.
Genesis 28. - 5. I odeslal Izák Jákoba, kterýžto šel do Pádan Syrské k Lábanovi synu Bathuele Syrského, bratru Rebeky matky Jákobovy a Ezau.
Genesis 28. - 6. Vida pak Ezau, že požehnání dal Izák Jákobovi, a že ho odeslal do Pádan Syrské, aby sobě odtud vzal manželku, a že, když mu požehnání dával, přikázal mu, řka: Nepojmeš ženy ze dcer Kananejských;
Genesis 28. - 7. A že by uposlechl Jákob otce svého a matky své a odšel do Pádan Syrské;
Genesis 28. - 8. Vida také Ezau, že dcery Kananejské těžké byly v očích Izákovi otci jeho:
Genesis 28. - 9. Tedy odšel Ezau k Izmaelovi, a mimo prvnější ženy své, pojal sobě za ženu Mahalat, dceru Izmaele, syna Abrahamova, sestru Nabajotovu.
Genesis 28. - 10. Vyšed pak Jákob z Bersabé, šel do Cháran.
Genesis 28. - 11. I trefil na jedno místo, na kterémžto zůstal přes noc, (nebo slunce již bylo zapadlo,) a nabrav kamení na místě tom, položil pod hlavu svou, a spal na témž místě.
Genesis 28. - 12. I viděl ve snách, a aj, žebřík stál na zemi, jehožto vrch dosahal nebe; a aj, andělé Boží vstupovali a sstupovali po něm.
Genesis 28. - 13. A aj, Hospodin stál nad ním, a řekl: Já jsem Hospodin, Bůh Abrahama otce tvého, a Bůh Izákův; zemi tu, na kteréž ty spíš, tobě dám a semeni tvému.
Genesis 28. - 14. A bude símě tvé jako prach země; nebo rozmůžeš se k západu, i k východu, na půlnoci, i ku poledni; nad to požehnány budou v tobě všecky čeledi země, a v semeni tvém.
Genesis 28. - 15. A aj, já jsem s tebou, a ostříhati tě budu, kamžkoli půjdeš, a přivedu tě zase do země této; nebo neopustím tebe, až i učiním, což jsem mluvil tobě.
Genesis 28. - 16. Procítiv pak Jákob ze sna svého, řekl: V pravdě Hospodin jest na místě tomto, a já jsem nevěděl.
Genesis 28. - 17. (Nebo zhroziv se, řekl: Jak hrozné jest místo toto! Není jiného,jediné dům Boží, a tu jest brána nebeská.)
Genesis 28. - 18. Vstav pak Jákob ráno, vzal kámen, kterýž byl podložil pod hlavu svou, a postavil jej na znamení pamětné, a polil jej svrchu olejem.
Genesis 28. - 19. Protož nazval jméno místa toho Bethel, ješto prvé to město sloulo Lůza.
Genesis 28. - 20. Zavázal se také Jákob slibem, řka: Jestliže Bůh bude se mnou, a ostříhati mne bude na cestě této, kterouž já jdu; a dá-li mi chléb ku pokrmu a roucho k oděvu,
Genesis 28. - 21. A navrátím-li se v pokoji do domu otce svého, a bude mi Hospodin za Boha:
Genesis 28. - 22. Kámen tento, kterýž jsem postavil na památku, bude domem Božím; a ze všech věcí, kteréž mi dáš, desátky spravedlivě tobě dám.
Genesis 29. - 1. Tedy Jákob vstav, odšel do země východní.
Genesis 29. - 2. A pohleděv, uzřel studnici v poli a tři stáda ovcí, ana se složila při ní; nebo z té studnice napájeli stáda; a kámen veliký byl navrchu studnice.
Genesis 29. - 3. Shánívána pak tam bývala všecka stáda, a teprv odvalovali kámen ten od vrchu té studnice, a napájeli dobytky; potom zas přivalovali kámen na vrch studnice, na místo jeho.
Genesis 29. - 4. Tedy řekl jim Jákob: Bratří moji, odkud jste? Kteřížto odpověděli: Jsme z Cháran.
Genesis 29. - 5. I řekl jim: Znáte-li Lábana, syna Náchorova? A oni řekli: Známe.
Genesis 29. - 6. I dí opět k nim: Dobře-li se má? Odpověděli: Dobře, a aj, Ráchel dcera jeho tamto jde s dobytkem.
Genesis 29. - 7. Tedy řekl: Však ještě daleko do večera, aniž ještě čas, aby dobytek byl sehnán; napojte stáda, a jděte, paste.
Genesis 29. - 8. A oni odpověděli: Nemůžeme, než až se všecka stáda seženou, a odvalen bude kámen od svrchku studnice, abychom napojili ovce.
Genesis 29. - 9. Když on ještě mluvil s nimi, přišla k tomu Ráchel s stádem otce svého; neb ona pásla stádo.
Genesis 29. - 10. Tedy Jákob uzřev Ráchel, dceru Lábana ujce svého, a stádo jeho, přistoupil a odvalil ten kámen od vrchu studnice, a napojil stádo Lábana ujce svého.
Genesis 29. - 11. A políbil Jákob Ráchel, a povýšiv hlasu svého, plakal.
Genesis 29. - 12. Oznámil jí pak byl Jákob, že jest bratr otce jejího, a že jest syn Rebeky; a ona přiběhši, oznámila to otci svému.
Genesis 29. - 13. I stalo se, když Lában uslyšel pověst o Jákobovi, synu sestry své, že vyběhl proti němu, a objav ho, políbil, a uvedl do domu svého; on pak vypravoval Lábanovi o všech těch věcech.
Genesis 29. - 14. Jemužto odpověděl Lában: Jistě kost má a tělo mé jsi. I zůstal s ním přes celý měsíc.
Genesis 29. - 15. Tedy řekl Lában Jákobovi: Zdali proto, že jsi bratr můj, darmo mi sloužiti budeš? Pověz mi, jaká má býti mzda tvá?
Genesis 29. - 16. (Měl pak Lában dvě dcery; jméno starší Lía, a jméno mladší Ráchel.
Genesis 29. - 17. Než Lía měla oči mdlé, ale Ráchel byla pěkné postavy a krásné tváři.
Genesis 29. - 18. I miloval Jákob Ráchel.) Řekl tedy: Buduť sloužiti sedm let za Ráchel, dceru tvou mladší.
Genesis 29. - 19. Odpověděl Lában: Lépeť jest, abych ji tobě dal, nežli bych ji dal muži jinému; zůstaniž se mnou.
Genesis 29. - 20. Takž Jákob sloužil za Ráchel sedm let; a bylo před očima jeho jako něco málo dnů, proto že laskav byl na ni.
Genesis 29. - 21. Potom řekl Jákob k Lábanovi: Dejž mi ženu mou; nebo vyplněni jsou dnové moji, abych všel k ní.
Genesis 29. - 22. Tedy sezval Lában všecky muže místa toho, a učinil hody.
Genesis 29. - 23. U večer pak vzav Líu, dceru svou, uvedl ji k němu; a on všel k ní.
Genesis 29. - 24. Dal také Lában Zelfu děvku svou Líe, dceři své, za služebnici.
Genesis 29. - 25. A když bylo ráno, poznal, že jest Lía. I řekl k Lábanovi: Což jsi mi to učinil? Zdaliž jsem za Ráchel nesloužil u tebe? Pročežs mne tedy oklamal?
Genesis 29. - 26. Odpověděl Lában: Nebývá toho v kraji našem, aby vdávána byla mladší dříve, než prvorozená.
Genesis 29. - 27. Vyplň týden této; dámeť potom i tuto za službu, kterouž sloužiti budeš u mne ještě sedm let jiných.
Genesis 29. - 28. I udělal tak Jákob, a vyplnil týden její. Potom dal mu Ráchel dceru svou za manželku.
Genesis 29. - 29. Dal také Lában Ráchel, dceři své, Bálu, děvku svou za služebnici.
Genesis 29. - 30. Tedy všel také k Ráchel, a miloval ji více než Líu; i sloužil u něho ještě sedm let jiných.
Genesis 29. - 31. Vida pak Hospodin, že Lía nemá lásky, otevřel život její; a Ráchel nechal neplodné.
Genesis 29. - 32. Tedy počala Lía a porodila syna, a nazvala jméno jeho Ruben; nebo řekla: Jistě viděl Hospodin trápení mé; jižť nyní milovati mne bude muž můj.
Genesis 29. - 33. I počala opět a porodila syna, a řekla: Jistě uslyšel Hospodin, že jsem v nenávisti, protož dal mi i tohoto. A nazvala jméno jeho Simeon.
Genesis 29. - 34. A opět počala a porodila syna, a řekla: Již nyní připojí se ke mně muž můj, nebo jsem mu porodila tři syny. Z té příčiny nazváno jest jméno jeho Léví.
Genesis 29. - 35. I počala ještě a porodila syna, a řekla: Již nyní chváliti budu Hospodina. Pročež nazvala jméno jeho Juda; i přestala roditi.
Genesis 30. - 1. Viduci pak Ráchel, že by nerodila Jákobovi, záviděla sestře své, a řekla Jákobovi: Dej mi syny; pakli nedáš, umru.
Genesis 30. - 2. Pročež rozhněval se velmi Jákob na Ráchel, a řekl: Zdali já jsem za Boha, kterýžť nedal plodu života?
Genesis 30. - 3. Řekla ona: Hle, děvka má Bála; vejdi k ní, aby rodila na kolena má, a budu míti já také syny z ní.
Genesis 30. - 4. I dala mu Bálu děvku svou za ženu; a všel k ní Jákob.
Genesis 30. - 5. Tedy počavši Bála, porodila Jákobovi syna.
Genesis 30. - 6. I řekla Ráchel: Soudil Bůh při mou, a uslyšel také hlas můj, a dal mi syna. Protož nazvala jméno jeho Dan.
Genesis 30. - 7. Opět počavši Bála, děvka Ráchel, porodila syna druhého Jákobovi.
Genesis 30. - 8. I řekla Ráchel: Tuhé jsem odpory měla s sestrou svou, a všakť jsem přemohla. A nazvala jméno jeho Neftalím.
Genesis 30. - 9. Viduci pak Lía, že by přestala roditi, vzala Zelfu děvku svou, a dala ji Jákobovi za ženu.
Genesis 30. - 10. A porodila Zelfa, děvka Líe, Jákobovi syna.
Genesis 30. - 11. Protož řekla Lía: Již přišel zástup. A nazvala jméno jeho Gád.
Genesis 30. - 12. Porodila také Zelfa děvka Líe syna druhého Jákobovi.
Genesis 30. - 13. A řekla Lía: To na mé štěstí; nebo šťastnou mne nazývati budou ženy. A nazvala jméno jeho Asser.
Genesis 30. - 14. Vyšel pak Ruben v čas žně pšeničné, a nalezl pěkná jablečka na poli, a přinesl je Líe matce své. I řekla Ráchel Líe: Dej mi, prosím, těch jableček syna svého.
Genesis 30. - 15. Jížto ona odpověděla: Máloť se snad zdá, že jsi vzala muže mého; chceš také užívati jableček syna mého? I řekla Ráchel: Nechažť tedy spí s tebou této noci za jablečka syna tvého.
Genesis 30. - 16. Když pak navracoval se Jákob s pole večer, vyšla Lía proti němu, a řekla: Ke mně vejdeš; nebo ze mzdy najala jsem tě za jablečka syna svého. I spal s ní té noci.
Genesis 30. - 17. A uslyšel Bůh Líu; kterážto počala a porodila Jákobovi syna pátého.
Genesis 30. - 18. I řekla Lía: Dal mi Bůh mzdu mou, i potom, když jsem dala děvku svou muži svému. Pročež nazvala jméno jeho Izachar.
Genesis 30. - 19. A počala opět Lía, a porodila šestého syna Jákobovi.
Genesis 30. - 20. I řekla Lía: Obdařil mne Bůh darem dobrým; již nyní bydliti bude se mnou muž můj, nebo porodila jsem mu šest synů. A nazvala jméno jeho Zabulon.
Genesis 30. - 21. Potom porodila dceru; a nazvala jméno její Dína.
Genesis 30. - 22. A rozpomenuv se Bůh na Ráchel,uslyšel jí, a otevřel život její.
Genesis 30. - 23. Tedy počala a porodila syna, a řekla: Odjal Bůh pohanění mé.
Genesis 30. - 24. A nazvala jméno jeho Jozef, řkuci: Přidejž mi Hospodin syna jiného.
Genesis 30. - 25. Stalo se pak, když porodila Ráchel Jozefa, řekl Jákob Lábanovi: Propusť mne, ať odejdu na místo své a do země své.
Genesis 30. - 26. Dej mi ženy mé a dítky mé, za kteréž jsem sloužil tobě, ať odejdu; nebo ty znáš službu mou, kterouž jsem sloužil tobě.
Genesis 30. - 27. I řekl mu Lában: Jestliže nyní nalezl jsem milost před očima tvýma, zůstaň se mnou, nebo v skutku jsem poznal, že požehnal mi Hospodin pro tebe.
Genesis 30. - 28. Řekl také: Oznam mi ze jména mzdu svou a dámť ji.
Genesis 30. - 29. Jemužto odpověděl: Ty víš, jak jsem sloužil tobě, a jaký byl dobytek tvůj při mně.
Genesis 30. - 30. Nebo to málo, kteréž jsi měl přede mnou, zrostlo velmi, a požehnalť Hospodin, jakž jsem k tobě nohou vkročil. A nyní, kdy pak já své hospodářství opatrovati budu?
Genesis 30. - 31. A řekl: Coť mám dáti? Odpověděl Jákob: Nedávej mi nic. Jestliže mi učiníš toto, zase pásti budu a ostříhati dobytka tvého:
Genesis 30. - 32. Projdu skrze všecka stáda tvá dnes, vyměšuje z nich každé dobytče peřesté a strakaté, a každé dobytče načernalé mezi ovcemi, a strakaté a peřesté mezi kozami; a takové budou mzda má.
Genesis 30. - 33. A osvědčena potom bude spravedlnost má před tebou, když přijde na mzdu mou: Cožkoli nebude peřestého, neb strakatého mezi kozami, a načernalého mezi ovcemi, za krádež bude mi to počteno.
Genesis 30. - 34. I řekl Lában: Hle, ó by tak bylo, jakž jsi mluvil.
Genesis 30. - 35. A odloučil toho dne kozly přepásané na nohách a strakaté, a všecky kozy peřesté a strakaté, všecko, na čemž byla místa bílá, všecko také načernalé mezi dobytkem, a dal v ruce synů svých.
Genesis 30. - 36. Uložil pak mezi sebou a Jákobem místo vzdálí tří dní cesty; a Jákob pásl ostatek dobytka Lábanova.
Genesis 30. - 37. Nabral pak sobě Jákob prutů topolových zelených, a lískových a kaštanových; a poobloupil s nich po místech kůru až do bělosti, kteráž byla na prutech.
Genesis 30. - 38. A nakladl těch prutů tak obloupených do žlábků a koryt, (v nichž bývá voda, k nimž přicházel dobytek, aby pil), proti dobytku, aby počínaly, když by přicházely píti.
Genesis 30. - 39. I počínaly ovce, hledíce na ty pruty, a rodily jehňata přepásaná na nohách, a peřestá i strakatá.
Genesis 30. - 40. Potom ta jehňata odloučil Jákob, a dobytek stáda Lábanova obrátil tváří k těm přepásaným na nohách, a ke všemu načernalému; a své stádo postavil obzvlášť, a neobrátil ho k stádu Lábanovu.
Genesis 30. - 41. A bylo, že kdyžkoli silnější připouštíny bývaly, kladl Jákob ty pruty před oči ovcem do koryt, aby počínaly, hledíce na pruty.
Genesis 30. - 42. Když pak pozdní dobytek připouštín býval, nekladl jich; a tak býval pozdní Lábanův a ranný Jákobův.
Genesis 30. - 43. Vzrostl tedy muž ten náramně velmi, a měl dobytka mnoho, děvek i služebníků, velbloudů i oslů.
Genesis 31. - 1. Když pak uslyšel Jákob slova synů Lábanových, ani praví: Pobral Jákob všecko, co měl otec náš, a z těch věcí, kteréž byly otce našeho, způsobil sobě tu všecku slávu;
Genesis 31. - 2. A viděl tvář Lábanovu, a aj, nebyla k němu tak jako prvé:
Genesis 31. - 3. I řekl mu Hospodin: Navrať se do země otců svých, a k příbuznosti své, a budu s tebou.
Genesis 31. - 4. Protož poslav Jákob, vyvolal Ráchele a Líe na pole k stádu svému.
Genesis 31. - 5. A řekl jim: Vidím tvář otce vašeho, že není ke mně tak jako prvé, ješto Bůh otce mého byl se mnou.
Genesis 31. - 6. A vy samy víte, že vší svou silou sloužil jsem otci vašemu.
Genesis 31. - 7. Ale otec váš oklamal mne, a na desetkráte změnil mzdu mou; však nedopustil mu Bůh, aby mi zle učinil.
Genesis 31. - 8. Když takto řekl: Co bude peřestého,to nechť jest mzda tvá, tedy všecky ovce rodily peřestý plod. Když pak takto řekl: Co přepásaného na nohách, to bude mzda tvá, tedy všecky ovce rodily přepásané na nohách.
Genesis 31. - 9. A tak odjal Bůh stádo otce vašeho a dal mně.
Genesis 31. - 10. Nebo takto bylo: Tehdáž, když se dobytek běžel, já jsem pozdvihl očí svých, a viděl jsem ve snách, a aj, berani scházející se s ovcemi byli přepásaní na nohách, peřestí a skropení.
Genesis 31. - 11. Tedy řekl mi anděl Boží ve snách: Jákobe! A já jsem odpověděl: Teď jsem.
Genesis 31. - 12. I řekl: Pozdvihni nyní očí svých a pohleď, že všickni berani scházející se s ovcemi jsou přepásaní na nohách, peřestí a skropení; nebo jsem viděl všecko, co tobě Lában dělá.
Genesis 31. - 13. Já jsem ten silný Bůh, kterýž jsem se ukázal tobě v Bethel, kdež jsi pomazal kamene, kdež jsi mi se slibem zavázal; vstaniž nyní, vyjdi z země této, a navrať se do země příbuznosti své.
Genesis 31. - 14. Tedy odpověděly mu Ráchel a Lía, řkouce: Zdaž ještě máme díl jaký a dědictví v domě otce našeho?
Genesis 31. - 15. Zdaliž nejsme počteny před ním za cizí? Nebo prodal nás, ano i peníze naše do čista utratil.
Genesis 31. - 16. Všecko zajisté bohatství, kteréž odjal Bůh otci našemu, naše jest a synů našich; protož nyní učiň vše, což mluvil tobě Bůh.
Genesis 31. - 17. Vstav tedy Jákob, vsadil syny své a ženy své na velbloudy.
Genesis 31. - 18. A pobral všecken dobytek svůj, a všecko jmění své, kteréhož byl dosáhl, dobytek svého vychování, kteréhož nabyl v Pádan Syrské, aby se navrátil k Izákovi otci svému do země Kananejské.
Genesis 31. - 19. (Lában pak byl odšel, aby střihl ovce své. V tom ukradla Ráchel modly, kteréž měl otec její.
Genesis 31. - 20. I ušel Jákob tajně od Lábana Syrského, neoznámiv mu, že jde pryč.)
Genesis 31. - 21. Takž ušel se vším, což měl; a vstav, přepravil se přes řeku, a bral se přímo k hoře Galádské.
Genesis 31. - 22. I povědíno jest Lábanovi dne třetího, že utekl Jákob.
Genesis 31. - 23. Tedy on vzav bratří své s sebou, honil ho za dnů sedm; a postihl ho na hoře Galádské.
Genesis 31. - 24. (Přišed pak Bůh k Lábanovi Syrskému ve snách noci té, řekl mu: Varuj se, abys nemluvil s Jákobem nic jináč než přátelsky.)
Genesis 31. - 25. Dohonil tedy Lában Jákoba; a Jákob již byl rozbil stan svůj na té hoře; Lában také položil se s bratřími svými na též hoře Galádské.
Genesis 31. - 26. I řekl Lában k Jákobovi: Cos to učinil? Nebo jsi ušel tajně, a odvedls dcery mé jako zjímané mečem.
Genesis 31. - 27. Proč jsi tajně utekl, a vykradl se ode mne, a nepověděls mi, ješto bych tě byl vesele sprovodil s zpěvy, s bubnem a s harfou?
Genesis 31. - 28. A nedopustils mi, abych políbil synů svých a dcer svých? Nemoudřes jistě udělal, čině tak.
Genesis 31. - 29. Mělť bych dosti s to moci, abych vám zle učinil, ale Bůh otce vašeho mluvil mi noci pominulé, řka: Hleď, abys nemluvil s Jákobem nic jináč, než přátelsky.
Genesis 31. - 30. Ale již to tam, poněvadž jsi předce odšel, roztouživ se po domu otce svého; než proč jsi ukradl bohy mé?
Genesis 31. - 31. Tedy Jákob odpovídaje Lábanovi, řekl: Ušel jsem tajně; nebo jsem se bál a řekl jsem, že bys snad mocí odjal dcery své.
Genesis 31. - 32. Nalezneš-li pak u koho bohy své,nechať ten umře; před bratřími našimi ohledej sobě, jest-li co u mne tvého, a vezmi sobě. Ale nevěděl Jákob, že Ráchel je ukradla.
Genesis 31. - 33. Všed tedy Lában do stanu Jákobova, a do stanu Líe, a do stanu obou děvek, nic nenalezl. A vyšed z stanu Líe, všel do stanu Ráchel.
Genesis 31. - 34. Ráchel pak vzavši modly, vložila je pod sedlo, kteréž na velbloudu bývá, a sedla na ně. I přemetal Lában všecken stan, ale nic nenalezl.
Genesis 31. - 35. A ona řekla otci svému: Nechť to není proti mysli, pane můj, že nemohu povstati proti tobě; nebo vedlé běhu ženského nyní mi se přihodilo. A všecko přehledav, nenalezl modl.
Genesis 31. - 36. Protož rozhněvav se Jákob, tuze se domlouval na Lábana. I odpověděl Jákob, a řekl Lábanovi: Jaké jest přestoupení mé? Jaký hřích můj, že rozpáliv se, honíš mne?
Genesis 31. - 37. Nu již jsi přemetal všecky mé věci, a cos nalezl ze všech věcí domu svého? Polož teď před bratřími mými a bratřími svými, nechť rozeznají mezi námi dvěma.
Genesis 31. - 38. Byl jsem již dvadceti let s tebou; ovce tvé ani kozy tvé nikdy nezmetaly; a skopců stáda tvého nejedl jsem.
Genesis 31. - 39. Co od zvěři roztrháno, toho jsem neodvodil tobě; sám jsem tu škodu nahražoval, a ty jsi z ruky mé vyhledával toho, jako i toho, co bylo ukradeno ve dne aneb v noci.
Genesis 31. - 40. Bývalo tak, že ve dne trápilo mne horko, a v noci mráz, tak že odcházel i sen můj od očí mých.
Genesis 31. - 41. Již dvadceti let, jakž jsem v domě tvém; sloužil jsem tobě čtrnácte let za dvě dcery tvé, a šest let za dobytek tvůj, a změnils mzdu mou na desetkrát.
Genesis 31. - 42. A kdyby Bůh otce mého, Bůh Abrahamův, a strach Izákův nebyl se mnou, jistě bys ty byl nyní pustil mne prázdného; ale trápení mé, a práci rukou mých viděl Bůh, protož tě pominulé noci trestal.
Genesis 31. - 43. Odpovídaje pak Lában, dí Jákobovi: Dcery tyto jsou dcery mé a synové tito jsou synové moji, i dobytek tento můj dobytek jest, ano cokoli vidíš, mé jest; ale což mám již učiniti dcerám těmto svým aneb synům jich, kteréž zrodily?
Genesis 31. - 44. Protož poď, vejděme v smlouvu já a ty, aby byla na svědectví mezi mnou a tebou.
Genesis 31. - 45. Tedy Jákob vzal kámen, a postavil jej vzhůru na znamení.
Genesis 31. - 46. A řekl bratřím svým: Nasbírejte kamení. A nabravše kamení, udělali hromadu, a jedli tu na té hromadě.
Genesis 31. - 47. I nazval ji Lában Jegar Sahadutha, a Jákob nazval ji Gál Ed.
Genesis 31. - 48. Nebo řekl Lában: Tato hromada nechžť jest svědkem od dnešku mezi mnou a tebou. Protož nazval jméno její Gál Ed,
Genesis 31. - 49. A Mispah; nebo řekl Lában: Nechať Hospodin hledí na mne a na tebe, když se rozejdeme od sebe.
Genesis 31. - 50. Jestliže bys trápil dcery mé, a uvedl bys jiné ženy na dcery mé, žádného člověka není s námi; hlediž, Bůh jest svědek mezi mnou a tebou.
Genesis 31. - 51. A řekl ještě Lában Jákobovi: Aj, hromada tato, a aj, sloup, kterýž jsem postavil mezi sebou a tebou,
Genesis 31. - 52. Svědkem ať jest hromada tato, svědkem také sloup tento, já že nepůjdu dále k tobě za hromadu tuto, a ty tolikéž že nepůjdeš dále ke mně za hromadu tuto a sloup tento, k činění zlého.
Genesis 31. - 53. Bůh Abrahamův, a Bůh Náchorův, Bůh otce jejich nechť soudí mezi námi. Přisáhl tedy Jákob skrze strach otce svého Izáka.
Genesis 31. - 54. Nabil také Jákob hovad na té hoře, a pozval bratří svých, aby hodovali; i hodovali a zůstali přes noc na též hoře.
Genesis 31. - 55. I vstal Lában velmi ráno, a políbiv synů svých a dcer svých, požehnal jich; i odšel a navrátil se k místu svému.
Genesis 32. - 1. Jákob pak odšel cestou svou, a potkali se s ním andělé Boží.
Genesis 32. - 2. I řekl Jákob, když je viděl: Vojsko Boží jest toto. A nazval jméno místa toho Mahanaim.
Genesis 32. - 3. Poslal pak Jákob posly před sebou k bratru svému Ezau, do země Seir, do kraje Idumejského.
Genesis 32. - 4. A přikázal jim, řka: Takto povězte pánu mému Ezau: Totoť vzkazuje služebník tvůj Jákob: U Lábana jsem byl pohostinu, a zůstával až do tohoto času.
Genesis 32. - 5. A mám voly a osly, ovce, a služebníky i děvky; a poslal jsem, abych se ohlásil pánu svému, a našel milost před očima tvýma.
Genesis 32. - 6. I navrátili se poslové k Jákobovi, řkouce: Přišli jsme k bratru tvému Ezau, kterýž také jde proti tobě, a čtyři sta mužů s ním.
Genesis 32. - 7. Jákob pak bál se velmi, a rmoutil se náramně. Tedy rozdělil lid, kterýž s sebou měl, ovce také a voly, a velbloudy na dva houfy.
Genesis 32. - 8. Nebo řekl: Jestliže by přišel Ezau k houfu jednomu, a pobil by jej, bude aspoň zadní houf zachován.
Genesis 32. - 9. I řekl Jákob: Bože otce mého Abrahama, a Bože otce mého Izáka, Hospodine, kterýž jsi mi řekl: Navrať se do země své, a k příbuznosti své, a dobře učiním tobě,
Genesis 32. - 10. Menší jsem všech milosrdenství a vší pravdy, kterouž jsi učinil s služebníkem svým; nebo s holí svou přešel jsem Jordán tento, nyní pak dva houfy mám.
Genesis 32. - 11. Vytrhni mne, prosím, z ruky bratra mého, z ruky Ezau; nebť se ho bojím, aby přijda, nepohubil mne i matky s dětmi.
Genesis 32. - 12. Však jsi ty řekl: Dobře učiním tobě, a rozmnožím símě tvé jako písek mořský, kterýžto pro množství sečten býti nemůže.
Genesis 32. - 13. I zůstal tu noci té; a vzal z toho, což bylo před rukama, poctu bratru svému Ezau:
Genesis 32. - 14. Totiž dvě stě koz, a kozlů dvadceti, ovec dvě stě, a beranů dvadceti,
Genesis 32. - 15. Velbloudů s mladými jich třidceti, krav čtyřidceti, volů deset, oslic dvadceti, a oslátek deset.
Genesis 32. - 16. A poručil je služebníkům svým, každé stádo obzvláštně, a řekl služebníkům svým: Jděte přede mnou, a stádo od stáda ať jde opodál.
Genesis 32. - 17. I poručil přednímu, řka: Když se potká s tebou Ezau bratr můj, a optá se tebe, řka Čí jsi? a kam jdeš? a čí jest to stádo před tebou?
Genesis 32. - 18. Řekneš: Jsem služebníka tvého Jákoba, a dar tento jest poslán pánu mému Ezau; a teď i sám jde za námi.
Genesis 32. - 19. Poručil také druhému i třetímu, a všechněm jdoucím za těmi stády, řka: V táž slova mluvte k Ezau, když byste naň trefili.
Genesis 32. - 20. A díte také: Aj, služebník tvůj Jákob za námi; nebo řekl: Ukrotím tvář jeho darem, kterýž jde přede mnou, a potom uzřím tvář jeho; snad přijme tvář mou.
Genesis 32. - 21. A tak předšel dar před ním; on pak zůstal tu noc při houfu.
Genesis 32. - 22. A vstav ještě v noci, vzal obě ženy své, a dvě děvky své, a jedenácte synů svých, a přešel přes brod Jabok.
Genesis 32. - 23. Vzav tedy je, přepravil je přes tu řeku; přepravil také i vše, což měl.
Genesis 32. - 24. A zůstal Jákob sám; a tu zápasil s ním muž až do svitání.
Genesis 32. - 25. A vida, že ho nepřemůže, obrazil jej v příhbí vrchní stehna jeho; i vyvinulo se příhbí stehna Jákobova, když zápasil s ním.
Genesis 32. - 26. A řekl: Pusť mne, nebť zasvitává. I řekl: Nepustím tě, leč mi požehnáš.
Genesis 32. - 27. I řekl jemu: Jaké jest jméno tvé? Odpověděl: Jákob.
Genesis 32. - 28. I dí: Nebude více nazýváno jméno tvé toliko Jákob, ale také Izrael; nebo jsi statečně zacházel s Bohem i lidmi, a přemohls.
Genesis 32. - 29. I otázal se Jákob, řka: Oznam, prosím, jméno své. Kterýžto odpověděl: Proč se ptáš na jméno mé? I dal mu tu požehnání.
Genesis 32. - 30. Tedy nazval Jákob jméno místa toho Fanuel; nebo jsem prý viděl Boha tváří v tvář, a zachována jest duše má.
Genesis 32. - 31. I vzešlo mu slunce, když pominul místa toho Fanuel, a kulhal na nohu svou.
Genesis 32. - 32. Protož nejedí synové Izraelští až do tohoto dne té žily krátké, kteráž jest v vrchním příhbí stehna, proto že obrazil příhbí stehna Jákobova na žile krátké.
Genesis 33. - 1. Pozdvih pak očí svých Jákob, uzřel, an Ezau jde, a čtyři sta mužů s ním; i rozdělil syny Líe zvlášť a Ráchele zvlášť, a obou děvek zvlášť.
Genesis 33. - 2. Postavil, pravím, děvky s syny jejich napřed, potom Líu s syny jejími za nimi, Ráchel pak a Jozefa nejzáze.
Genesis 33. - 3. A sám šel před nimi, a poklonil se až k zemi po sedmkrát, až právě přišel k bratru svému.
Genesis 33. - 4. I běžel Ezau proti němu, a objal ho; a pad na šíji jeho, líbal ho. I plakali.
Genesis 33. - 5. Pozdvih pak očí svých, a spatřiv ženy s dětmi, řekl: Kdo jsou onino s tebou? Odpověděl: Jsou dítky, kteréž Bůh dal z milosti služebníku tvému.
Genesis 33. - 6. Mezi tím přiblížily se děvky s syny svými, i poklonili se.
Genesis 33. - 7. Přiblížila se také Lía s syny svými, a poklonili se; a potom přiblížil se Jozef a Ráchel, a také se poklonili.
Genesis 33. - 8. I řekl Ezau: K čemu jest všecken ten houf, kterýž jsem potkal? Odpověděl: Abych nalezl milost před očima pána mého.
Genesis 33. - 9. Tedy řekl Ezau: Mám hojně, bratře můj; nech sobě, což tvého jest.
Genesis 33. - 10. I řekl Jákob: Nezbraňuj se, prosím; jestliže jsem nyní nalezl milost před očima tvýma, přijmi dar můj z ruky mé, poněvadž jsem viděl tvář tvou, jako bych viděl tvář Boží, a laskavě jsi mne přijal.
Genesis 33. - 11. Přijmi, prosím, dar můj obětovaný tobě, poněvadž štědře obdařil mne Bůh, a mám všeho dosti. Takž ho přinutil, a on vzal.
Genesis 33. - 12. I dí: Poď, a jděme; já půjdu s tebou.
Genesis 33. - 13. I řekl k němu Jákob: Ví pán můj, že děti jsou outlí, a mám s sebou ovce i krávy březí; kteréžto budou-li hnány přes moc jeden den, pomře mi všecken dobytek.
Genesis 33. - 14. Nechžť medle jde pán můj před služebníkem svým, já pak poznenáhlu se poberu, tak jakž bude moci jíti stádo, kteréž před sebou mám, a jakž postačiti budou moci děti, až tak dojdu ku pánu svému do Seir.
Genesis 33. - 15. I řekl Ezau: Nechť ale pozůstavím něco lidu, kterýž mám s sebou. I odpověděl: K čemu to? Nechť toliko naleznu milost před očima pána svého.
Genesis 33. - 16. Tedy Ezau toho dne navrátil se cestou svou do Seir.
Genesis 33. - 17. Jákob pak bral se do Sochot, a ustavěl sobě dům, a dobytku svému zdělal stáje; protož nazval jméno místa toho Sochot.
Genesis 33. - 18. A tak Jákob navracuje se z Pádan Syrské, přišel ve zdraví k městu Sichem, kteréž jest v zemi Kananejské, a položil se před městem.
Genesis 33. - 19. I koupil díl pole toho, na němž byl rozbil stan svůj, od synů Emora, otce Sichemova, za sto ovec.
Genesis 33. - 20. A postavil tu oltář, kterémužto dal jméno Bůh silný, Bůh Izraelský.
Genesis 34. - 1. Vyšla pak Dína, dcera Líe, kterouž porodila Jákobovi, aby se dívala na dcery té země.
Genesis 34. - 2. Kteroužto uzřev Sichem, syn Emora Hevejského, knížete v krajině té, vzal ji, i ležel s ní, a ponížil jí.
Genesis 34. - 3. I připojila se duše jeho k Díně, dceři Jákobově; a zamilovav děvečku, mluvil k srdci jejímu.
Genesis 34. - 4. Mluvil potom Sichem k Emorovi, otci svému, těmito slovy: Vezmi mi děvečku tuto za manželku.
Genesis 34. - 5. Uslyšev pak Jákob, že poškvrnil Díny dcery jeho, (a synové jeho byli s stádem na poli), mlčel, až oni přišli.
Genesis 34. - 6. Tedy vyšel Emor, otec Sichemův, k Jákobovi, aby mluvil s ním o to.
Genesis 34. - 7. A v tom synové Jákobovi přišli s pole; a uslyšavše o tom, bolestí naplněni jsou muži ti, a rozhněvali se velmi, proto že hanebnou věc učinil v Izraeli, ležav se dcerou Jákobovou, čehož činiti nenáleželo.
Genesis 34. - 8. I mluvil Emor s nimi na tento způsob: Sichem, syn můj, hoří milostí k vaší dceři; prosím, dejte mu ji za manželku.
Genesis 34. - 9. A spřízněte se s námi: Dcery své dávejte nám, a naše dcery pojímejte sobě.
Genesis 34. - 10. A bydlete s námi, nebo všecka země bude před vámi; osaďte se a obchod veďte v ní, a vládněte jí.
Genesis 34. - 11. Mluvil i Sichem otci jejímu, a bratřím jejím: Nechť naleznu milost před očima vašima, dám, co mi koli díte.
Genesis 34. - 12. Jmenujte mi věno i dary jak chcete veliké, dám, jak mi koli řeknete; jen mi tu děvečku dejte za manželku.
Genesis 34. - 13. Odpovídajíce pak synové Jákobovi Sichemovi a Emorovi, otci jeho, lstivě mluvili, proto že poškvrnil Díny sestry jich.
Genesis 34. - 14. A řekli jim: Nemůžeme učiniti toho, abychom dali sestru svou za muže neobřezaného; nebo to ohavnost jest u nás.
Genesis 34. - 15. Než na tento způsob vám povolíme: Jestliže se chcete srovnati s námi, aby obřezán byl každý z vás pohlaví mužského:
Genesis 34. - 16. Tedy budeme dávati dcery své vám, a dcery vaše bráti sobě; a budeme bydliti s vámi, a budeme lid jeden.
Genesis 34. - 17. Pakli neuposlechnete nás, abyste se obřezali, vezmeme zase dceru svou a odejdeme.
Genesis 34. - 18. Tedy líbila se řeč jejich Emorovi i Sichemovi, synu Emorovu.
Genesis 34. - 19. A nemeškal mládenec učiniti toho; nebo se mu zalíbila dcera Jákobova. A on byl nejvzácnější ze všech v domě otce svého.
Genesis 34. - 20. I přišel Emor a Sichem, syn jeho, k bráně města svého; a mluvili mužům města svého, řkouce:
Genesis 34. - 21. Muži tito pokojně se mají k nám, nechť tedy bydlí v zemi této, a obchod vedou v ní, (nebo země jest dosti široká a prostranná před nimi;) dcery jejich budeme sobě bráti za manželky, a dcery své budeme dávati jim.
Genesis 34. - 22. Než na tento způsob přivolí nám ti muži k tomu, aby bydlili s námi, a abychom byli jeden lid: Jestliže obřezán bude každý pohlaví mužského mezi námi, tak jako oni jsou obřezáni.
Genesis 34. - 23. Dobytek jejich a statek jejich, i všecka hovada jejich, zdaliž nebudou naše? Toliko v tom jim povolme, a budou bydliti s námi.
Genesis 34. - 24. I uposlechli Emora a Sichema, syna jeho, všickni vycházející branou města jeho; a obřezali se všickni pohlaví mužského, což jich koli vycházelo z brány města jeho.
Genesis 34. - 25. A toť dne třetího, když oni největší bolest měli, dva synové Jákobovi, Simeon a Léví, bratří Díny, vzav každý z nich meč svůj, vpadli do města směle, a pomordovali všecky pohlaví mužského.
Genesis 34. - 26. Emora také a Sichema, syna jeho, zamordovali mečem, a vzavše Dínu z domu Sichemova, odešli.
Genesis 34. - 27. Potom synové Jákobovi přišedše na zbité, vzebrali město, proto že poškvrnili sestry jejich.
Genesis 34. - 28. Stáda jejich, a voly i osly jejich, a což bylo v městě i po poli, pobrali.
Genesis 34. - 29. K tomu i všecko jmění jejich, a všecky malé dítky jejich, a ženy jejich zajali, a vybrali, co kde v domích bylo.
Genesis 34. - 30. Řekl pak Jákob Simeonovi a Léví: Zkormoutili jste mne, a zošklivili jste mne u obyvatelů krajiny této, u Kananejských a Ferezejských, a já jsem s malým počtem lidí. Seberou-li se na mne, zbijí mne, a tak vyhlazen budu já i dům můj.
Genesis 34. - 31. A oni odpověděli: A což měli jako nevěstky zle užívati sestry naší?
Genesis 35. - 1. Potom mluvil Bůh k Jákobovi: Vstana, vstup do Bethel, a bydli tam; a udělej tam oltář Bohu silnému, kterýž se ukázal tobě, kdyžs utíkal před Ezau bratrem svým.
Genesis 35. - 2. Tedy řekl Jákob čeládce své, a všechněm, kteříž s ním byli: Odvrzte bohy cizí, kteréž máte mezi sebou, a očisťte se, a změňte roucha svá.
Genesis 35. - 3. A vstanouce, vstupme do Bethel, a udělám tam oltář silnému Bohu, kterýž vyslyšel mne v den ssoužení mého, a byl se mnou na cestě, kterouž jsem šel.
Genesis 35. - 4. Tedy dali Jákobovi všecky bohy cizí, kteréž měli, i náušnice, kteréž byly na uších jejich; i zakopal je Jákob pod tím dubem, kterýž byl u Sichem.
Genesis 35. - 5. I brali se odtud. (A byl strach Boží na městech, kteráž byla vůkol nich, a nehonili synů Jákobových.)
Genesis 35. - 6. Tedy přišel Jákob do Lůz, kteréž jest v zemi Kananejské, (to již slove Bethel,) on i všecken lid, kterýž byl s ním.
Genesis 35. - 7. I vzdělal tu oltář, a nazval to místo Bůh silný Bethel; nebo tu se mu byl zjevil Bůh, když utíkal před bratrem svým.
Genesis 35. - 8. Tehdy umřela Debora, chovačka Rebeky, a pochována jest pod Bethel, pod dubem; i nazval jméno jeho Allon Bachuth.
Genesis 35. - 9. Ukázal se pak opět Bůh Jákobovi, když se navracoval z Pádan Syrské, a požehnal mu.
Genesis 35. - 10. I řekl jemu Bůh: Jméno tvé jest Jákob. Nebude více nazývano jméno tvé toliko Jákob, ale Izrael také bude jméno tvé. Protož nazval jméno jeho Izrael.
Genesis 35. - 11. Řekl ještě Bůh jemu: Já jsem Bůh silný všemohoucí; rostiž a množ se; národ, nýbrž množství národů bude z tebe, i králové z bedr tvých vyjdou.
Genesis 35. - 12. A zemi tu, kterouž jsem dal Abrahamovi a Izákovi, tobě ji dám; semeni také tvému po tobě dám tu zemi.
Genesis 35. - 13. I vstoupil od něho Bůh z místa, na kterémž mluvil s ním.
Genesis 35. - 14. Jákob pak vyzdvihl znamení pamětné na místě tom, na kterémž mluvil s ním, sloup kamenný; a pokropil ho skropením, a svrchu polil jej olejem.
Genesis 35. - 15. A nazval Jákob jméno místa toho, na kterémž mluvil s ním Bůh, Bethel.
Genesis 35. - 16. I brali se z Bethel, a bylo již nedaleko do Efraty. I porodila Ráchel, a těžkosti trpěla roděci.
Genesis 35. - 17. A když s těžkostí rodila, řekla jí baba: Neboj se, nebo také tohoto syna míti budeš.
Genesis 35. - 18. I stalo se, když k smrti pracovala, (nebo umřela), nazvala jméno jeho Ben Oni; ale otec jeho nazval ho Beniaminem.
Genesis 35. - 19. I umřela Ráchel, a pochována jest na cestě k Efratě, jenž jest Betlém.
Genesis 35. - 20. A postavil Jákob znamení pamětné nad hrobem jejím; toť jest znamení hrobu Ráchel až do dnešního dne.
Genesis 35. - 21. I odebral se odtud Izrael, a rozbil stan svůj za věží Eder.
Genesis 35. - 22. Stalo se pak také, když bydlil Izrael v té krajině, že Ruben šel, a spal s Bálou, ženinou otce svého; o čemž uslyšel Izrael. Bylo pak synů Jákobových dvanácte.
Genesis 35. - 23. Synové pak Líe: Prvorozený Jákobův Ruben, potom Simeon, a Léví, a Juda, a Izachar, a Zabulon.
Genesis 35. - 24. Synové Ráchel: Jozef a Beniamin.
Genesis 35. - 25. A synové Bály, děvky Ráchel: Dan a Neftalím.
Genesis 35. - 26. A synové Zelfy, děvky Líe: Gád a Asser. Tiť jsou synové Jákobovi, kteříž mu zrozeni jsou v Pádan Syrské.
Genesis 35. - 27. Tedy přišel Jákob k Izákovi otci svému do Mamre, do města Arbe, jenž jest Hebron, kdežto bydlil pohostinu Abraham a Izák.
Genesis 35. - 28. A bylo dnů Izákových sto osmdesáte let.
Genesis 35. - 29. I dokonal Izák, a umřel, a připojen jest k lidu svému, stár jsa a plný dnů; i pochovali ho Ezau a Jákob, synové jeho.
Genesis 36. - 1. Tito jsou pak rodové Ezau, kterýž měl přijmí Edom.
Genesis 36. - 2. Ezau pojal sobě ženy ze dcer Kananejských, Adu, dceru Elona Hetejského, a Olibamu, dceru Anovu, dceru Sebeona Hevejského,
Genesis 36. - 3. A Bazematu, dceru Izmaelovu, sestru Nabajotovu.
Genesis 36. - 4. I porodila Ada Ezauchovi Elifaza, a Bazemat porodila Rahuele.
Genesis 36. - 5. Olibama pak porodila Jehusa, a Jheloma, a Koré. Ti jsou synové Ezau, kteříž se mu zrodili v zemi Kananejské.
Genesis 36. - 6. I pobral Ezau ženy své, i syny své, a dcery své, a všecku čeleď svou, i dobytek svůj, a všecka hovada svá, i všecko jmění své, kteréhož nabyl v zemi Kananejské, a odebral se do země Seir, před příchodem Jákoba bratra svého.
Genesis 36. - 7. Nebo zboží jejich bylo tak veliké, že nemohli bydliti spolu; aniž ta země, v níž oni pohostinu byli, mohla jich snésti, pro dobytky jejich.
Genesis 36. - 8. Protož bydlil Ezau na hoře Seir; Ezau pak ten jest Edom.
Genesis 36. - 9. A tak tito jsou rodové Ezau, otce Idumejských, na hoře Seir.
Genesis 36. - 10. Tato byla jména synů Ezau: Elifaz, syn Ady, ženy Ezau; Rahuel, syn Bazematy, ženy Ezau.
Genesis 36. - 11. Synové pak Elifazovi byli: Teman, Omar, Sefo, a Gatam a Kenaz.
Genesis 36. - 12. Tamna pak byla ženina Elifaza, syna Ezau. Ta porodila Elifazovi Amalecha. Ti jsou synové Ady, ženy Ezau.
Genesis 36. - 13. Synové pak Rahuelovi tito: Nahat, Zára, Samma a Méza. To byli synové Bazematy, ženy Ezau.
Genesis 36. - 14. A tito byli synové Olibamy, dcery Anovy, dcery Sebeonovy, ženy Ezau, kteráž porodila Ezauchovi Jehusa, Jheloma a Koré.
Genesis 36. - 15. Tito všickni byli knížata synů Ezau. Synové Elifaza prvorozeného Ezau: Kníže Teman, kníže Omar, kníže Sefo, kníže Kenaz,
Genesis 36. - 16. Kníže Koré, kníže Gatam, kníže Amalech. Ta jsou knížata pošlá z Elifaza v zemi Idumejské; ti jsou synové Ady.
Genesis 36. - 17. Tito pak jsou synové Rahuele, syna Ezau: Kníže Nahat, kníže Zára, kníže Samma, kníže Méza. Ta knížata pošla z Rahuele, v zemi Idumejské; to jsou synové Bazematy, ženy Ezau.
Genesis 36. - 18. A synové Olibamy, ženy Ezau, tito jsou: Kníže Jehus, kníže Jhelom, kníže Koré. To jsou knížata z Olibamy, dcery Anovy, ženy Ezau.
Genesis 36. - 19. Tiť jsou synové Ezau, a ta knížata jejich; onť jest Edom.
Genesis 36. - 20. Tito pak jsou synové Seir, totiž Horejští, obyvatelé země té: Lotan, Sobal, Sebeon a Ana,
Genesis 36. - 21. A Dison, Eser a Dízan. Ta jsou knížata Horejská, synové Seir, v zemi Idumejské.
Genesis 36. - 22. Synové Lotanovi byli: Hori a Hemam; a sestra Lotanova Tamna.
Genesis 36. - 23. Synové pak Sobalovi tito: Alvan, Manáhat, Ebal, Sefo a Onam.
Genesis 36. - 24. A tito synové Sebeonovi: Aia a Ana. To jest ten Ana, kterýž nalezl mezky na poušti, když pásl osly Sebeona otce svého.
Genesis 36. - 25. Tito pak děti Anovi: Dison a Olibama, dcera Anova.
Genesis 36. - 26. A synové Dízanovi tito: Hamdan, Eseban, Jetran a Charan.
Genesis 36. - 27. Synové Eser tito: Balaan, Závan a Achan.
Genesis 36. - 28. Tito synové Dízanovi: Hus a Aran.
Genesis 36. - 29. Tato jsou knížata Horejská: Kníže Lotan, kníže Sobal, kníže Sebeon, kníže Ana,
Genesis 36. - 30. Kníže Dison, kníže Eser, kníže Dízan. To byla knížata Horejská, po knížetstvích svých v zemi Seir.
Genesis 36. - 31. Tito pak byli králové, kteříž kralovali v zemi Idumejské, prvé než kraloval král nad syny Izraelskými.
Genesis 36. - 32. Kraloval tedy v Edom Béla, syn Beorův, a jméno města jeho Denaba.
Genesis 36. - 33. I umřel Béla, a kraloval místo něho Jobab, syn Záre z Bozra.
Genesis 36. - 34. I umřel Jobab, a kraloval na místě jeho Husam z země Temanské.
Genesis 36. - 35. Umřel i Husam, a kraloval místo něho Adad, syn Badadův, kterýž porazil Madianské v krajině Moábské; a jméno města jeho Avith.
Genesis 36. - 36. Když pak umřel Adad, kraloval místo něho Semla z Masreka.
Genesis 36. - 37. A po smrti Semlově kraloval na místě jeho Saul z Rohobot od řeky.
Genesis 36. - 38. Umřel i Saul, a kraloval místo něho Bálanan, syn Achoborův.
Genesis 36. - 39. A když i Bálanan umřel, syn Achoborův, kraloval na místě jeho Adar; a jméno města jeho Pahu; jméno pak ženy jeho Mehetabel, dcera Matredy, dcery Mezábovy.
Genesis 36. - 40. Ta jsou jména knížat pošlých z Ezau, po čeledech jejich, po místech jejich, vedlé jmen jejich: Kníže Tamna, kníže Alva, kníže Jetet,
Genesis 36. - 41. Kníže Olibama, kníže Ela, kníže Finon.
Genesis 36. - 42. Kníže Kenaz, kníže Teman, kníže Mabsar.
Genesis 36. - 43. Kníže Magdiel, kníže Híram. Tať jsou knížata Idumejská, tak jakž kteří bydlili v zemi dědictví svého. Toť jest ten Ezau, otec Idumejských.
Genesis 37. - 1. Jákob pak bydlil v zemi putování otce svého, v zemi Kananejské.
Genesis 37. - 2. Tito jsou příběhové Jákobovi: Jozef, když byl v sedmnácti letech, pásl s bratřími svými dobytek, (a byl mládeneček), s syny Bály a Zelfy, žen otce svého. A oznamoval Jozef zlou pověst o nich otci svému.
Genesis 37. - 3. Izrael pak miloval Jozefa nad všecky syny své; nebo v starosti své zplodil jej. A udělal mu sukni proměnných barev.
Genesis 37. - 4. A když spatřili bratří jeho, že ho miluje otec jejich nad všecky bratří jeho, nenáviděli ho, aniž mohli pokojně k němu promluviti.
Genesis 37. - 5. Měl pak Jozef sen, a vypravoval jej bratřím svým; pročež v větší nenávisti ho měli.
Genesis 37. - 6. Nebo pravil jim: Slyšte, prosím, sen, kterýž jsem měl.
Genesis 37. - 7. Hle, vázali jsme snopy na poli, a aj, povstal snop můj, a stál. Vůkol také stáli snopové vaši, a klaněli se snopu mému.
Genesis 37. - 8. Jemužto odpověděli bratří jeho: Zdaliž kralovati budeš nad námi, aneb pánem naším budeš? Z té příčiny ještě více nenáviděli ho pro sny jeho, a pro slova jeho.
Genesis 37. - 9. Potom ještě měl jiný sen, a vypravoval jej bratřím svým, řka: Hle, opět jsem měl sen, a aj, slunce a měsíc, a jedenácte hvězd klanělo mi se.
Genesis 37. - 10. I vypravoval otci svému a bratřím svým. A domlouval mu otec jeho, a řekl jemu: Jakýž jest to sen, kterýž jsi měl? Zdaliž přijdeme, já a matka tvá i bratří tvoji, abychom se klaněli před tebou až k zemi?
Genesis 37. - 11. Tedy záviděli mu bratří jeho; ale otec jeho měl pozor na tu věc.
Genesis 37. - 12. Odešli pak bratří jeho, aby pásli dobytek otce svého v Sichem.
Genesis 37. - 13. A řekl Izrael Jozefovi: Zdaliž nepasou bratří tvoji v Sichem: Poď, a pošli tě k nim. Kterýžto odpověděl: Aj, teď jsem.
Genesis 37. - 14. I řekl jemu: Jdi nyní, zvěz, jak se mají bratří tvoji, a co se děje s dobytkem; a zase mi povíš o tom. A tak poslal ho z údolí Hebron, a on přišel do Sichem.
Genesis 37. - 15. Našel ho pak muž nějaký, an bloudí po poli. I zeptal se ho muž ten, řka: Čeho hledáš?
Genesis 37. - 16. Odpověděl: Bratří svých hledám; pověz mi, prosím, kde oni pasou?
Genesis 37. - 17. I řekl muž ten: Odešli odsud; nebo slyšel jsem je, ani praví: Poďme do Dothain. Tedy šel Jozef za bratřími svými, a našel je v Dothain.
Genesis 37. - 18. Kteřížto, jakž ho uzřeli zdaleka, prvé než k nim došel, ukládali o něm, aby jej zahubili.
Genesis 37. - 19. Nebo řekli jeden druhému: Ej, mistr snů teď jde.
Genesis 37. - 20. Nyní tedy poďte, a zabíme jej, a uvržeme ho do některé čisterny, a díme: Zvěř lítá sežrala jej. I uzříme, nač jemu vyjdou snové jeho.
Genesis 37. - 21. A uslyšev to Ruben, aby ho vytrhl z ruky jejich, (nebo řekl: Neodjímejme mu hrdla,)
Genesis 37. - 22. Řekl jim Ruben: Nevylévejte krve. Vrzte jej do této čisterny, kteráž jest na poušti, a nevztahujte ruky na něj. Ale on chtěl vysvoboditi ho z ruky jejich, a pomoci mu, aby se navrátil k otci svému.
Genesis 37. - 23. A když přišel Jozef k bratřím svým, strhli s něho sukni jeho, sukni proměnných barev, kterouž měl na sobě.
Genesis 37. - 24. A pochopivše, uvrhli jej do čisterny. Čisterna pak ta byla prázdná, v níž nebylo vody.
Genesis 37. - 25. I usadili se, aby jedli chléb. A pozdvihše očí svých, uzřeli, a aj, množství Izmaelitských přicházejících z Galád, kteřížto na velbloudích svých nesli vonné věci a kadidlo a mirru do Egypta.
Genesis 37. - 26. I řekl Juda bratřím svým: Jaký zisk míti budeme, zabijeme-li bratra svého, a zatajíme-li krve jeho?
Genesis 37. - 27. Poďte, prodejme ho Izmaelitským, a nevztahujme na něj rukou svých, nebo bratr náš, tělo naše jest. I uposlechli ho bratří jeho.
Genesis 37. - 28. Když pak mimo ně jeli muži ti, kupci Madianští, vytáhli a vyvedli Jozefa z té čisterny, a prodali jej Izmaelitským za dvadceti stříbrných. Ti zavedli Jozefa do Egypta.
Genesis 37. - 29. A navrátil se Ruben k čisterně, a aj, již nebylo Jozefa v ní. I roztrhl roucha svá.
Genesis 37. - 30. A navrátiv se k bratřím svým, řekl: Pacholete není, a já kam se mám podíti?
Genesis 37. - 31. Tedy vzali sukni Jozefovu, a zabivše kozla, smočili sukni tu ve krvi.
Genesis 37. - 32. A poslali sukni tu proměnných barev, a dali ji donésti k otci svému, aby řekli: Tuto jsme nalezli; pohleď nyní, jest-li sukně syna tvého, či není?
Genesis 37. - 33. A on poznav ji, řekl: Sukně syna mého jest; zvěř lítá sežrala jej, konečně roztrhán jest Jozef.
Genesis 37. - 34. I roztrhl Jákob roucha svá, a vloživ žíni na bedra svá, zámutek nesl po synu svém za mnoho dní.
Genesis 37. - 35. Sešli se pak všickni synové jeho, a všecky dcery jeho, aby ho těšili. Ale on nedal se potěšiti, a řekl: Nýbrž já tak v zámutku sstoupím za synem svým do hrobu. A plakal ho otec jeho.
Genesis 37. - 36. Mezi tím Madianští prodali Jozefa do Egypta Putifarovi, dvořeninu Faraonovu, hejtmanu žoldnéřů.
Genesis 38. - 1. Stalo se pak v ten čas, že sstupuje Juda od bratří svých, uchýlil se k muži Odolamitskému, jehož jméno bylo Híra.
Genesis 38. - 2. I uzřel tam Juda dceru muže Kananejského, kterýž sloul Sua; a pojav ji, všel k ní.
Genesis 38. - 3. Kterážto počala a porodila syna; i nazval jméno jeho Her.
Genesis 38. - 4. A počavši opět, porodila syna; a nazvala jméno jeho Onan.
Genesis 38. - 5. Porodila pak ještě syna, jehož jméno nazvala Séla. A byl Juda v Chezib, když ona jej porodila.
Genesis 38. - 6. I dal Juda Herovi prvorozenému svému manželku, jménem Támar.
Genesis 38. - 7. A byl Her, prvorozený Judův, zlý před očima Hospodina; i zabil jej Hospodin.
Genesis 38. - 8. Tedy řekl Juda Onanovi: Vejdi k ženě bratra svého, a podlé příbuznosti pojmi ji, abys vzbudil símě bratru svému.
Genesis 38. - 9. Věděl pak Onan, že to símě nebude jeho. Protož kdykoli vcházel k ženě bratra svého, vypouštěl símě na zem, aby nezplodil synů bratru svému.
Genesis 38. - 10. I nelíbilo se Hospodinu to, co dělal Onan; protož ho také zabil.
Genesis 38. - 11. Tedy řekl Juda k Támar nevěstě své: Pobuď v domě otce svého vdovou, dokudž nedoroste Séla, syn můj. (Nebo řekl: Aby on také neumřel, jako i bratří jeho.) I odešla Támar, a bydlila v domě otce svého.
Genesis 38. - 12. A po mnohých dnech umřela dcera Suova, manželka Judova. Kterýžto potěšiv se zas, šel do Tamnas k těm, kteříž střihli ovce jeho, a s ním Híra Odolamitský, přítel jeho.
Genesis 38. - 13. I oznámeno jest Támar těmito slovy: Aj, tchán tvůj vstupuje do Tamnas, aby střihl ovce své.
Genesis 38. - 14. Tedy ona složivši s sebe šaty své vdovské, zavila se v rouchu, a oděla se a seděla na rozcestí, kudy se jde do Tamnas. Nebo viděla, že Séla dorostl, a že není dána jemu za manželku.
Genesis 38. - 15. Kteroužto uzřev Juda, za to měl, že jest nevěstka; nebo zakryla tvář svou.
Genesis 38. - 16. Protož uchýliv se k ní s cesty, řekl: Dopusť medle, ať vejdu k tobě. (Nebo nevěděl, aby nevěsta jeho byla.) I řekla: Co mi dáš, jestliže vejdeš ke mně?
Genesis 38. - 17. Odpověděl: Pošliť kozelce z stáda. Dí ona: Kdybys něco zastavil, dokavadž nepošleš.
Genesis 38. - 18. I řekl: Cožť mám dáti v zástavě? Odpověděla ona: Pečetní prsten svůj, a halži svou, a hůl svou, kterouž máš v ruce své. I dal jí, a všel k ní; a počala z něho.
Genesis 38. - 19. Tedy vstavši, odešla, a sňavši rouchu svou s sebe, oblékla se v šaty své vdovské.
Genesis 38. - 20. I poslal Juda kozelce po příteli svém Odolamitském, aby vzal zase základ od ženy. A nenalezl jí.
Genesis 38. - 21. I ptal se mužů toho místa, řka: Kde jest ta nevěstka, kteráž seděla na rozcestí této cesty? Řekli oni: Nebylotě zde nevěstky.
Genesis 38. - 22. Tedy navrátiv se k Judovi, řekl: Nenašel jsem jí; a také muži místa toho pravili: Nebylo zde nevěstky.
Genesis 38. - 23. I řekl Juda: Nechť sobě to má, abychom neuvedli se v lehkost. Jáť jsem poslal toho kozelce, ale tys jí nenalezl.
Genesis 38. - 24. I stalo se okolo tří měsíců, že oznámili Judovi, řkouce: Dopustila se smilství Támar nevěsta tvá, a jest již i těhotná z smilství. I řekl Juda: Vyveďte ji, aby byla upálena.
Genesis 38. - 25. Když pak vedena byla, poslala k tchánu svému, řkuci: Z muže, jehož tyto věci jsou, těhotná jsem. A při tom řekla: Pohleď, prosím, čí jsou tyto věci, pečetní prsten, halže a hůl tato?
Genesis 38. - 26. Tedy pohleděv na to Juda, řekl: Spravedlivějšíť jest než já, poněvadž jsem nedal jí Sélovi synu svému. A více jí nepoznával.
Genesis 38. - 27. Stalo se pak, že když přišel čas porodu jejího, aj, bliženci v životě jejím.
Genesis 38. - 28. A když rodila, jeden z nich vyskytl ruku, kteroužto chytivši baba, uvázala na ni červenou nitku, řkuci: Ten vyjde prvé.
Genesis 38. - 29. Když pak vtáhl ruku svou zase, hle, vyšel bratr jeho. I řekla: Jak jsi protrhl? Tvéť jest protržení. I nazváno jest jméno jeho Fáres.
Genesis 38. - 30. A potom vyšel bratr jeho, kterýž měl na ruce nitku červenou. I nazváno jest jméno jeho Zára.
Genesis 39. - 1. Jozef pak doveden byl do Egypta; a koupil ho Putifar, dvořenin Faraonův, nejvyšší nad drabanty, muž Egyptský, od Izmaelitských, kteříž ho tam dovedli.
Genesis 39. - 2. Byl pak Hospodin s Jozefem, a všecko se mu šťastně vedlo, a bydlil v domě pána svého toho Egyptského.
Genesis 39. - 3. A viděl pán jeho, že Hospodin byl s ním, a že všecko, což činil, Hospodin k prospěchu přivedl v rukou jeho.
Genesis 39. - 4. Tedy nalezl Jozef milost před očima jeho, a sloužil mu. I představil ho domu svému, a všecko, což měl, dal v ruku jeho.
Genesis 39. - 5. A hned, jakž ustanovil ho nad domem svým, a nade vším, což měl, požehnal Hospodin domu Egyptského toho pro Jozefa. A bylo požehnání Hospodinovo na všech věcech, kteréž měl doma i na poli.
Genesis 39. - 6. Všech tedy věcí, kteréž měl, zanechal v rukou Jozefových; aniž o čem, tak jako on, věděl, jediné o chlebě, kterýž jedl. Byl pak Jozef ušlechtilé postavy a krásného vzezření.
Genesis 39. - 7. I stalo se potom, že vzhlédala žena pána jeho očima svýma na Jozefa, a řekla: Spi se mnou.
Genesis 39. - 8. Kterýžto odpíraje, řekl ženě pána svého: Aj, pán můj neví tak jako já, co jest v domě, a všecko, což má, dal v ruce mé.
Genesis 39. - 9. Není žádného přednějšího nade mne v domě tomto, aniž co vyňal z správy mé, kromě tebe, jelikož jsi ty manželka jeho. Jak bych tedy učinil takovou nešlechetnost, a hřešil i proti Bohu?
Genesis 39. - 10. A když mluvila ona Jozefovi den po dni, nepovolil jí, aby spal s ní, ani aby býval s ní.
Genesis 39. - 11. Tedy dne jednoho, když přišel do domu k práci své, a nebylo tu žádného z domácích v domě,
Genesis 39. - 12. Chytila jej ona za roucho jeho, řkuci: Lež se mnou. On pak nechav roucha svého v rukou jejích, utekl, a vyšel ven.
Genesis 39. - 13. A ona viduci, že nechal roucha svého v rukou jejích a vyběhl ven,
Genesis 39. - 14. Svolala domácí své, a řekla k nim takto: Pohleďte, přivedl nám muže Hebrejského, kterýž by měl posměch z nás; nebo přišel ke mně, aby ležel se mnou; i křičela jsem hlasem velikým.
Genesis 39. - 15. A když uslyšel, že jsem hlasu svého pozdvihla a křičela, nechav roucha svého u mne, utekl a vyšel ven.
Genesis 39. - 16. Tedy schovala roucho jeho u sebe, až přišel pán jeho do domu svého.
Genesis 39. - 17. K němuž mluvila v tato slova, řkuci: Přišel ke mně služebník ten Hebrejský, kteréhožs přivedl nám, aby mi lehkost učinil.
Genesis 39. - 18. A když jsem hlasu svého pozdvihla a křičela, tedy nechal roucha svého u mne, a utekl ven.
Genesis 39. - 19. I stalo se, že, když uslyšel pán jeho slova ženy své, kteráž mluvila mu, pravěci: Tak mi učinil služebník tvůj, rozhněval se velmi.
Genesis 39. - 20. Protož vzal ho pán jeho, a dal jej do věže žalářné, v to místo, kdež vězňové královští seděli; i byl tam v žaláři.
Genesis 39. - 21. Byl pak Hospodin s Jozefem, a naklonil se k němu milosrdenstvím; a dal jemu milost u vládaře nad žalářem.
Genesis 39. - 22. I dal vládař žaláře v moc Jozefovi všecky vězně, kteříž byli v věži žalářné; a cožkoli tam činiti měli, on to spravoval.
Genesis 39. - 23. Aniž vládař žaláře k čemu dohlídal,což jemu svěřil; proto že Hospodin byl s ním, a což on činil, Hospodin tomu prospěch dával.
Genesis 40. - 1. Stalo se potom, že šeňkýř krále Egyptského a pekař provinili proti pánu svému, králi Egyptskému.
Genesis 40. - 2. I rozhněval se Farao na oba úředníky své, na vládaře nad šeňkýři, a na vládaře nad pekaři.
Genesis 40. - 3. A dal je do vězení v domě nejvyššího nad drabanty, do věže žalářné, v místo, v němž Jozef vězněm byl.
Genesis 40. - 4. I postavil jim nejvyšší nad drabanty Jozefa k službě; a byli drahně dní u vězení.
Genesis 40. - 5. I měli sen oba dva, každý z nich sen svůj noci jedné, každý podlé vyložení sna svého, šeňkýř i pekař krále Egyptského, kteříž seděli v věži.
Genesis 40. - 6. Tedy přišel k nim Jozef ráno, a hleděl na ně; a aj, byli smutní.
Genesis 40. - 7. I optal se těch úředníků Faraonových, kteříž s ním byli v vězení v domě pána jeho, řka: Proč jsou dnes tváři vaše smutnější?
Genesis 40. - 8. Kteřížto odpověděli jemu: Měli jsme sen, a nemáme, kdo by jej vyložil. I řekl jim Jozef: Zdaliž Boží nejsou výkladové? Pravte mi medle.
Genesis 40. - 9. Tedy správce nad šeňkýři vypravoval sen svůj Jozefovi, a řekl jemu: Zdálo se mi ve snách, že jsem viděl před sebou vinný kmen,
Genesis 40. - 10. A na tom kmenu tři ratolesti; a ten kmen jako by pupence pouštěl, a vycházel květ jeho, až k sezrání přišli hroznové jeho.
Genesis 40. - 11. A já maje koflík Faraonův v ruce své, bral jsem hrozny, a vytlačoval je do koflíka Faraonova, a podával jsem koflíka Faraonovi do rukou.
Genesis 40. - 12. I řekl jemu Jozef: Toto jest vyložení jeho: Ti tři révové jsou tři dnové.
Genesis 40. - 13. Po třech dnech povýší Farao hlavy tvé, a k úřadu tvému tě navrátí; i budeš podávati koflíka Faraonova do ruky jeho podlé obyčeje prvního, když jsi byl šeňkýřem jeho.
Genesis 40. - 14. Ale mějž mne v své paměti, kdyžť se dobře povede; a učiň, prosím, se mnou to milosrdenství, abys zmínku učinil o mně před Faraonem, a vysvobodil mne z domu tohoto.
Genesis 40. - 15. Nebo kradmo jsem vzat z země Židovské; a zde jsem ničeho neučinil, pročež by mne do tohoto vězení dali.
Genesis 40. - 16. Vida pak správce nad pekaři, že dobře vyložil, řekl Jozefovi: Mně také zdálo se ve snách, ano tři košové pletení na hlavě mé.
Genesis 40. - 17. A v koši vrchním byli všelijací pokrmové Faraonovi dílem pekařským strojení, a ptáci jedli je z koše nad hlavou mou.
Genesis 40. - 18. I odpověděl Jozef a řekl: Toto jest vyložení jeho: Tři košové jsou tři dnové.
Genesis 40. - 19. Po třech dnech odejme tobě Farao hlavu tvou, a oběsí tě na dřevě; i budou jísti ptáci maso tvé s tebe.
Genesis 40. - 20. Tedy stalo se v den třetí, v den pamatný narození Faraonova, že učinil hody všechněm služebníkům svým; i počítal hlavu vládaře nad šeňky, i hlavu vládaře nad pekaři, mezi služebníky svými.
Genesis 40. - 21. A navrátil nejvyššího nad šeňky k místu jeho, aby podával koflíku Faraonovi do ruky.
Genesis 40. - 22. Vládaře pak nad pekaři oběsil, tak jakž jim byl sen vyložil Jozef.
Genesis 40. - 23. A nezpomenul správce nad šeňky na Jozefa, ale zapomenul na něj.
Genesis 41. - 1. Stalo se pak po dvou letech, měl Farao sen. Zdálo mu se, že stál nad potokem.
Genesis 41. - 2. A aj, z toho potoku vycházelo sedm krav, pěkných na pohledění a tlustých, kteréžto pásly se na mokřinách.
Genesis 41. - 3. A aj, sedm krav jiných vycházelo za nimi z potoku, šeredných na pohledění a hubených, kteréžto stály podlé oněch krav při břehu potoka.
Genesis 41. - 4. A ty krávy na pohledění šeredné a hubené sežraly oněch sedm krav na pohledění pěkných a tlustých. I procítil Farao.
Genesis 41. - 5. A když usnul zase, zdálo se jemu podruhé. A aj, sedm klasů vyrostlo z stébla jednoho, plných a pěkných.
Genesis 41. - 6. A aj, sedm klasů tenkých a východním větrem usvadlých vzcházelo za nimi.
Genesis 41. - 7. A ti klasové tencí pohltili sedm oněch klasů zdařilých a plných. I procítiv Farao, a aj, byl sen.
Genesis 41. - 8. Když pak bylo ráno, zkormoucena byla mysl jeho; a poslav, svolal všecky hadače Egyptské, a všecky mudrce jejich. I vypravoval jim Farao sny své; a nebylo žádného, kdo by je vyložil Faraonovi.
Genesis 41. - 9. Tedy mluvil nejvyšší šeňk Faraonovi takto: Na provinění své rozpomínám se dnes.
Genesis 41. - 10. Farao rozhněvav se na služebníky své, dal mne byl do vězení v domě nejvyššího nad drabanty, mne a správce nad pekaři.
Genesis 41. - 11. Měli jsme pak sen jedné noci, on i já, jeden každý podlé vyložení snu svého.
Genesis 41. - 12. A byl tam s námi mládenec Hebrejský, služebník nejvyššího nad drabanty, jemuž když jsme vypravovali, vykládal nám sny naše; jednomu každému podlé snu jeho vykládal.
Genesis 41. - 13. A stalo se, že jakž vykládal nám, tak bylo: Já jsem navrácen k úřadu svému, a on oběšen.
Genesis 41. - 14. Tedy poslav Farao, povolal Jozefa, a rychle vypustili ho z žaláře. Kterýžto oholiv se, a změniv roucho své, přišel k Faraonovi.
Genesis 41. - 15. I řekl Farao Jozefovi: Měl jsem sen, a není, kdo by jej vyložil; o tobě pak slyšel jsem to, že když uslyšíš sen, umíš jej vyložiti.
Genesis 41. - 16. Odpověděl Jozef Faraonovi, řka: Není to má věc; Bůh oznámí šťastné věci Faraonovi.
Genesis 41. - 17. Tedy řekl Farao Jozefovi: Zdálo mi se ve snách, že jsem stál na břehu potoka.
Genesis 41. - 18. A aj, z potoka toho vystupovalo sedm krav tlustých a pěkných, kteréžto pásly se na mokřinách.
Genesis 41. - 19. A aj, sedm jiných krav vystupovalo za nimi churavých a šeredných velmi a hubených; neviděl jsem tak šeredných ve vší zemi Egyptské.
Genesis 41. - 20. A sežraly krávy ty hubené a šeredné sedm krav prvnějších tlustých.
Genesis 41. - 21. A ač dostaly se do břicha jejich, však nebylo znáti, by se dostaly v střeva jejich; nebo na pohledění byly mrzké, jako i před tím. I procítil jsem.
Genesis 41. - 22. Viděl jsem také ve snách, ano sedm klasů vyrostlo z stébla jednoho plných a pěkných.
Genesis 41. - 23. A aj, sedm klasů drobných, tenkých a východním větrem usvadlých vycházelo za nimi.
Genesis 41. - 24. I pohltili klasové ti drobní sedm klasů pěkných. Což když jsem vypravoval hadačům, nebyl, kdo by mi vyložil.
Genesis 41. - 25. Odpověděl Jozef Faraonovi: Sen Faraonův jednostejný jest. Což Bůh činiti bude, to ukázal Faraonovi.
Genesis 41. - 26. Sedm krav pěkných jest sedm let, a sedm klasů pěkných tolikéž jest sedm let; sen jest jednostejný.
Genesis 41. - 27. Sedm pak hubených krav a šeredných, vystupujících za nimi, sedm let jest; a sedm klasů drobných a větrem východním usvadlých bude sedm let hladu.
Genesis 41. - 28. Toť jest, což jsem mluvil Faraonovi: Což Bůh činiti bude, ukazuje Faraonovi.
Genesis 41. - 29. Aj, sedm let nastane, v nichž hojnost veliká bude ve vší zemi Egyptské.
Genesis 41. - 30. A po nich nastane sedm let hladu,v nichž v zapomenutí přijde všecka ta hojnost v zemi Egyptské; a zhubí hlad zemi.
Genesis 41. - 31. Aniž poznána bude hojnost ta v zemi, pro hlad, kterýž přijde potom; nebo velmi veliký bude.
Genesis 41. - 32. Že pak opětován jest sen Faraonovi podvakrát, znamená, že jistá věc jest od Boha, a že tím spíše Bůh vykoná to.
Genesis 41. - 33. Protož nyní ať vyhledá Farao muže opatrného a moudrého, kteréhož by ustanovil nad zemí Egyptskou.
Genesis 41. - 34. To ať učiní Farao, a postaví úředníky nad zemí, a béře pátý díl z úrod země Egyptské, po sedm let hojných.
Genesis 41. - 35. Ať shromáždí všeliké potravy těch úrodných let nastávajících, a sklidí obilí k ruce Faraonovi; a potravy v městech ať se chovají pilně.
Genesis 41. - 36. A budou pokrmové ti za poklad zemi této k sedmi letům hladu, kteráž budou v zemi Egyptské, aby nebyla zkažena země tato hladem.
Genesis 41. - 37. I líbila se řeč ta Faraonovi i všechněm služebníkům jeho.
Genesis 41. - 38. Tedy řekl Farao služebníkům svým: Najdeme-liž podobného tomuto muži, v němž by byl Duch Boží?
Genesis 41. - 39. Jozefovi pak řekl: Poněvadž Bůh dal znáti tobě všecko toto, neníť žádného tak rozumného a moudrého, jako ty jsi.
Genesis 41. - 40. Ty budeš nad domem mým, a líbati bude tvář tvou všecken lid můj; stolicí toliko královskou vyšší nad tebe budu.
Genesis 41. - 41. Řekl také Farao Jozefovi: Aj, ustanovil jsem tě nade vší zemi Egyptskou.
Genesis 41. - 42. A sňav Farao prsten svůj s ruky své, dal jej na ruku Jozefovu, a oblékl ho v roucho kmentové, a vložil zlatý řetěz na hrdlo jeho.
Genesis 41. - 43. A dal ho voziti na svém druhém voze, a volali před ním: Klanějte se! I ustanovil ho nade vší zemi Egyptskou.
Genesis 41. - 44. A řekl Farao Jozefovi: Já jsem Farao, a bez dopuštění tvého nepozdvihne žádný ruky své ani nohy své ve vší zemi Egyptské.
Genesis 41. - 45. A dal Farao jméno Jozefovi Safenat Paneach, a dal mu Asenat dceru Putifera, knížete On, za manželku. I vyšel Jozef na zemi Egyptskou.
Genesis 41. - 46. (Jozef pak byl ve třidcíti letech, když stál před Faraonem králem Egyptským.) A vyšed od tváři Faraonovy, projel všecku zemi Egyptskou.
Genesis 41. - 47. A vydala země po sedm let úrodných obilí hojnost.
Genesis 41. - 48. I nahromáždil všelijakých potrav v těch sedmi letech hojných v zemi Egyptské, a složil potravu tu v městech; úrody polní jednoho každého města, kteréž byly okolo něho, složil v něm.
Genesis 41. - 49. A tak nahromáždil Jozef obilí velmi mnoho, jako jest písku mořského, tak že přestali počítati; nebo mu nebylo počtu.
Genesis 41. - 50. Jozefovi pak narodili se dva synové, prvé než přišel rok hladu, kteréž mu porodila Asenat, dcera Putifera, knížete On.
Genesis 41. - 51. A nazval Jozef jméno prvorozeného Manasses, řka: Nebo způsobil to Bůh, abych zapomenul na všecky práce své, a na všecken dům otce svého.
Genesis 41. - 52. Jméno pak druhého nazval Efraim, řka: Nebo dal mi Bůh zrůst v zemi trápení mého.
Genesis 41. - 53. Tedy pominulo sedm let hojných v zemi Egyptské;
Genesis 41. - 54. A počalo sedm let hladu přicházeti, jakž byl předpověděl Jozef. I byl hlad po všech krajinách, ale po vší zemi Egyptské byl chléb.
Genesis 41. - 55. Potom také nedostatek trpěla všecka země Egyptská, a volal lid k Faraonovi o chléb. I řekl Farao všechněm Egyptským: Jděte k Jozefovi, což vám rozkáže, učiníte.
Genesis 41. - 56. A byl hlad na tváři vší země. Tedy otevřel Jozef všecky obilnice, v nichž obilí bylo, a prodával Egyptským; nebo rozmohl se hlad v zemi Egyptské.
Genesis 41. - 57. A všickni obyvatelé země přicházeli do Egypta k Jozefovi, aby kupovali; nebo rozmohl se byl hlad po vší zemi.
Genesis 42. - 1. Vida pak Jákob, že by potrava byla v Egyptě, řekl synům svým: Co hledíte jeden na druhého?
Genesis 42. - 2. I mluvil jim: Aj, slyšel jsem, že mají potravu v Egyptě; jděte tam, a kupte nám odtud, abychom živi byli a nezemřeli.
Genesis 42. - 3. Tedy šlo deset bratrů Jozefových, aby nakoupili obilí v Egyptě.
Genesis 42. - 4. Ale Beniamina, bratra Jozefova, neposlal Jákob s bratřími jeho, nebo řekl: Aby se mu tam něco zlého nepřihodilo.
Genesis 42. - 5. I šli synové Izraelovi spolu s jinými, aby kupovali; nebo byl hlad v zemi Kananejské.
Genesis 42. - 6. Jozef pak byl nejvyšší správce v zemi té; on prodával obilí všemu lidu země. Tedy přišli bratří Jozefovi, a skláněli se před ním tváří až k zemi.
Genesis 42. - 7. A uzřev Jozef bratří své, poznal je; a ukázal se k nim jako cizí, a tvrdě mluvil k nim,řka jim: Odkud jste přišli? I odpověděli: Z země Kananejské, abychom nakoupili potrav.
Genesis 42. - 8. Poznal, pravím, Jozef bratří své, ale oni nepoznali ho.
Genesis 42. - 9. Tedy zpomenul Jozef na sny, kteréž měl o nich, a řekl jim: Špehéři jste, a přišli jste, abyste shlédli nepevná místa země.
Genesis 42. - 10. Kteřížto odpověděli jemu: Nikoli, pane můj, ale služebníci tvoji přišli, aby nakoupili pokrmů.
Genesis 42. - 11. Všickni my synové jednoho muže jsme, upřímí jsme; nikdyť jsou nebyli služebníci tvoji špehéři.
Genesis 42. - 12. Jimž zase řekl: Není tak, ale přišli jste, abyste shlédli nepevná místa země.
Genesis 42. - 13. Odpověděli oni: Dvanácte nás bratří služebníků tvých bylo, synů muže jednoho v zemi Kananejské; a aj, nejmladší s otcem naším nyní jest doma, a jednoho není.
Genesis 42. - 14. I řekl jim Jozef: Toť jest, což jsem mluvil vám, když jsem řekl: Špehéři jste.
Genesis 42. - 15. Touto věcí zkušeni budete: Živť jest Farao, že nevyjdete odsud, až přijde sem bratr váš mladší.
Genesis 42. - 16. Vyšlete z sebe jednoho, ať vezma, přivede bratra vašeho; vy pak u vězení zůstaňte, a zkušena budou vaše slova, pravdu-li jste mluvili. Pakli nic, živť jest Farao, že jste špehéři.
Genesis 42. - 17. Tedy dal je všecky spolu do vězení za tři dni.
Genesis 42. - 18. Třetího pak dne řekl jim Jozef: Toto učiňte, abyste živi byli; neboť já se bojím Boha.
Genesis 42. - 19. Jste-li šlechetní muži, jeden bratr váš ať jest ukován v žaláři, v němž jste byli; vy pak jděte, a odneste obilí k zapuzení hladu domů vašich.
Genesis 42. - 20. Bratra pak svého mladšího přivedete ke mně; a pravdomluvná prokázána budou vaše slova, a nezemřete. Tedy učinili tak.
Genesis 42. - 21. I mluvil jeden k druhému: Jistě provinili jsme proti bratru svému. Nebo viděli jsme ssoužení duše jeho, když nás pokorně prosil, a nevyslyšeli jsme ho; protož přišlo na nás ssoužení toto.
Genesis 42. - 22. Odpověděl pak jim Ruben, řka: Zdaliž jsem tehdy vám nepravil těmito slovy: Nehřešte proti pacholeti. Ale neposlechli jste; pročež také krve jeho, hle, vyhledává se.
Genesis 42. - 23. A nevěděli oni, že by rozuměl Jozef; nebo skrze tlumače mluvil jim.
Genesis 42. - 24. A odvrátiv se od nich, plakal. Potom navrátiv se k nim, mluvil s nimi, a vzav Simeona z nich, svázal ho před očima jejich.
Genesis 42. - 25. Přikázal pak Jozef, aby naplněni byli pytlové jejich obilím, a navráceny peníze jejich jednomu každému do pytle jeho, a aby dána jim byla potrava na cestu. I stalo se tak.
Genesis 42. - 26. A vloživše obilí svá na osly své, odešli odtud.
Genesis 42. - 27. A rozvázav jeden z nich pytel svůj, aby dal obrok oslu svému v hospodě, uzřel peníze své, kteréž byly na vrchu v pytli jeho.
Genesis 42. - 28. I řekl bratřím svým: Navráceny jsou mi peníze mé, a aj, jsou v pytli mém. Tedy užasli se, a předěšeni jsouce, mluvili jeden k druhému: Což nám to učinil Bůh?
Genesis 42. - 29. Navrátivše se pak k Jákobovi otci svému do země Kananejské, vypravovali jemu všecko, co se jim přihodilo, pravíce:
Genesis 42. - 30. Muž ten, pán země, mluvil k nám tvrdě, a dal nás do vězení, jako špehéře země.
Genesis 42. - 31. A řekli jsme jemu: Upřímí jsme, nikdy jsme nebyli špehéři.
Genesis 42. - 32. Dvanácte bylo nás bratří, synů otce našeho, z nichž jednoho není, a mladší nyní jest s otcem naším v zemi Kananejské.
Genesis 42. - 33. I řekl nám muž ten, pán země té: Po tomto poznám, že upřímí jste: Bratra vašeho jednoho zanechte u mne, a obilí k zapuzení hladu od domů vašich vezmouce, odejděte.
Genesis 42. - 34. A přiveďte bratra svého mladšího ke mně, abych poznal, že nejste špehéři, ale upřímí; tehdy bratra vašeho vrátím vám, a budete moci v zemi této obchod vésti.
Genesis 42. - 35. I stalo se, že, když vyprazdňovali pytle své, a aj, jeden každý měl uzlík peněz svých v pytli svém. Vidouce pak oni i otec jejich uzlíky peněz svých, báli se.
Genesis 42. - 36. I řekl jim Jákob otec jejich: Mne jste zbavili synů: Jozefa není, Simeona nemám, a Beniamina vezmete. Na mneť jsou se tyto všecky věci svalily.
Genesis 42. - 37. Tedy řekl Ruben otci svému těmito slovy: Dva syny mé zabí, jestliže ho nepřivedu zase k tobě; poruč ho v ruce mé, a já zase přivedu ho k tobě.
Genesis 42. - 38. I řekl: Nesstoupíť syn můj s vámi. Nebo bratr jeho umřel, a on sám pozůstal; a přihodilo-li by se mu co zlého na té cestě, kterouž půjdete, uvedli byste šediny mé s bolestí do hrobu.
Genesis 43. - 1. Byl pak hlad veliký v krajině té.
Genesis 43. - 2. I stalo se, když vytrávili obilí, kteréž přinesli z Egypta, že řekl k nim otec jejich: Jděte zase, a nakupte nám něco potravy.
Genesis 43. - 3. I mluvil k němu Juda těmito slovy: Velice se zařekl muž ten, řka: Neuzříte tváři mé, nebude-li bratr váš s vámi.
Genesis 43. - 4. Jestliže pošleš bratra našeho s námi, půjdeme a nakoupíme tobě potravy;
Genesis 43. - 5. Pakli nepošleš, nepůjdeme. Nebo pověděl nám muž ten: Neuzříte tváři mé, nebude-li bratr váš s vámi.
Genesis 43. - 6. I řekl Izrael: Proč jste mi tak zle učinili, oznámivše muži tomu, že máte ještě bratra?
Genesis 43. - 7. Odpověděli: Pilně vyptával se muž ten na nás, i na rod náš, mluvě: Jest-li živ ještě otec váš? Máte-li bratra? A dali jsme mu zprávu na ta slova. Zdaž jsme to jak věděti mohli, že dí: Přiveďte bratra svého?
Genesis 43. - 8. I řekl Juda Izraelovi, otci svému: Pošli to pachole se mnou, a vstanouce, půjdeme, abychom živi byli, a nezemřeli, i my, i ty, i maličcí naši.
Genesis 43. - 9. Já slibuji za něj; z ruky mé vyhledávej ho. Jestliže nepřivedu ho k tobě, a nepostavím ho před tebou, vinen budu hříchem tobě po všecky dny.
Genesis 43. - 10. A kdybychom byli neprodlévali, jistě již bychom se byli dvakrát vrátili.
Genesis 43. - 11. I řekl jim Izrael otec jejich: Jestližeť tak býti musí, učiňtež toto: Nabeřte nejvzácnějších užitků země do nádob svých, a doneste muži tomu dar, něco kadidla, a trochu strdi, a vonných věcí a mirry, daktylů a mandlů.
Genesis 43. - 12. Peníze také dvoje vezměte v ruce své, a peníze vložené na vrch do pytlů vašich zase doneste v rukou svých; snad z omýlení to přišlo.
Genesis 43. - 13. Bratra svého také vezměte, a vstanouce, jděte zase k muži tomu.
Genesis 43. - 14. A Bůh silný všemohoucí dejž vám najíti milost před mužem tím, ať propustí vám onoho bratra vašeho i tohoto Beniamina. Jáť pak zbaven jsa synů, jako osiřelý budu.
Genesis 43. - 15. Tedy vzali muži ti dar ten, a dvoje peníze vzali v ruce své, a Beniamina; a vstavše, sstoupili do Egypta, a postavili se před Jozefem.
Genesis 43. - 16. Vida pak Jozef Beniamina s nimi, řekl tomu, kterýž spravoval dům jeho: Uveď tyto muže do domu, a zabí hovado a připrav; nebo se mnou jísti budou muži ti o poledni.
Genesis 43. - 17. I učinil muž ten, jakž rozkázal Jozef, a uvedl ty lidi do domu Jozefova.
Genesis 43. - 18. Báli se pak muži ti, když uvedeni byli do domu Jozefova, a řekli: Pro ty peníze, kteréž prvé vloženy byly do pytlů našich, sem uvedeni jsme, aby obvině, obořil se na nás, a vzal nás za služebníky i osly naše.
Genesis 43. - 19. A přistoupivše k muži tomu, kterýž spravoval v domě Jozefově, mluvili k němu ve dveřích domu,
Genesis 43. - 20. A řekli: Slyš mne, pane můj. Přišli jsme byli ponejprvé kupovati potrav.
Genesis 43. - 21. I přihodilo se, když jsme do hospody přišli, a rozvazovali pytle své, a aj, peníze jednoho každého byly svrchu v pytli jeho, peníze naše podlé váhy své; a přinesli jsme je zase v rukou svých.
Genesis 43. - 22. Jiné také peníze přinesli jsme v rukou svých, abychom nakoupili potravy; nevíme, kdo jest zase vložil peníze naše do pytlů našich.
Genesis 43. - 23. A on odpověděl: Mějte o to pokoj, nebojte se. Bůh váš, a Bůh otce vašeho dal vám poklad do pytlů vašich; penízeť jsem vaše já přijal. I vyvedl k nim Simeona.
Genesis 43. - 24. Uved tedy muž ten lidi ty do domu Jozefova, dal jim vody, aby umyli nohy své, dal také obrok oslům jejich.
Genesis 43. - 25. Mezi tím připravili dar ten, dokudž nepřišel Jozef v poledne; nebo slyšeli, že by tu měli jísti chléb.
Genesis 43. - 26. Tedy přišel Jozef domů. I přinesli mu dar, kterýž měli v rukou svých, a klaněli se jemu až k zemi.
Genesis 43. - 27. I ptal se jich, jak se mají, a řekl: Zdráv-liž jest otec váš starý, o němž jste pravili? Živ-li jest ještě?
Genesis 43. - 28. Kteřížto odpověděli: Zdráv jest služebník tvůj otec náš, a ještě živ jest. A sklánějíce hlavy, poklonu mu činili.
Genesis 43. - 29. Pozdvih pak očí svých, viděl Beniamina bratra svého, syna matky své, a řekl: Tento-li jest bratr váš mladší, o němž jste mi pravili? I řekl: Učiniž Bůh milost s tebou, synu můj!
Genesis 43. - 30. Tedy pospíšil Jozef, (nebo pohnula se střeva jeho nad bratrem jeho,) a hledal, kde by mohl plakati; a všed do pokoje, plakal tam.
Genesis 43. - 31. Potom umyv tvář svou, vyšel zase, a zdržoval se, a řekl: Klaďte chléb.
Genesis 43. - 32. I kladli jemu zvláště, a jim obzvláště, Egyptským také, kteříž s ním jídali, obzvláštně; nebo nemohou Egyptští jísti s Židy chleba, proto že to ohavnost jest Egyptským.
Genesis 43. - 33. Tedy seděli proti němu, prvorozený podlé prvorozenství svého, a mladší podlé mladšího věku svého. I divili se muži ti vespolek.
Genesis 43. - 34. A bera jídlo před sebou, podával jim; Beniaminovi pak dostalo se pětkrát více než jiným. I hodovali a hojně se s ním napili.
Genesis 44. - 1. Rozkázal pak tomu, kterýž spravoval dům jeho, řka: Naplň pytle mužů těch potravou, co by jen unésti mohli; a peníze každého polož zas do pytle jeho na vrch.
Genesis 44. - 2. A koflík můj, koflík stříbrný, vlož na vrch do pytle mladšího s penězi jeho za obilí. I učinil podlé řeči Jozefovy, kterouž mluvil.
Genesis 44. - 3. Ráno pak propuštěni jsou ti muži, oni i oslové jejich.
Genesis 44. - 4. A když vyšli z města, a nedaleko ještě byli, řekl Jozef správci domu svého: Vstaň, hoň muže ty, a dohoně se jich, mluv k nim: Pročež jste se odplatili zlým za dobré?
Genesis 44. - 5. Zdaliž to není ten koflík, z kteréhož píjí pán můj? A z tohoť on jistým zkušením pozná, jací jste vy. Zle jste učinili, co jste učinili.
Genesis 44. - 6. Tedy dohoniv se jich, mluvil jim slova ta.
Genesis 44. - 7. Kteřížto odpověděli jemu: Proč mluví pán můj taková slova? Odstup od služebníků tvých, aby co takového učinili.
Genesis 44. - 8. A my ty peníze, kteréž jsme našli na vrchu v pytlích svých, přinesli jsme tobě zase z země Kananejské; jakž bychom tedy krásti měli z domu pána tvého stříbro neb zlato?
Genesis 44. - 9. U koho z služebníků tvých nalezeno bude, nechžť umře ten; a my také budeme pána tvého služebníci.
Genesis 44. - 10. I řekl: Nu dobře, nechť jest podlé řeči vaší. U koho se nalezne, ten bude mým služebníkem, a vy budete bez viny.
Genesis 44. - 11. Protož rychle každý složil pytel svůj na zem, a rozvázal každý pytel svůj.
Genesis 44. - 12. I přehledával, od staršího počal, a na mladším přestal; i nalezen jest koflík v pytli Beniaminovu.
Genesis 44. - 13. Tedy oni roztrhše roucha svá, vložil každý břímě na osla svého, a vrátili se do města.
Genesis 44. - 14. I přišel Juda s bratřími svými do domu Jozefova, (on pak ještě tam byl,) a padli před ním na zemi.
Genesis 44. - 15. I dí jim Jozef: Jakýž jest to skutek, který jste učinili? Zdaž nevíte, že takový muž, jako jsem já, umí poznati?
Genesis 44. - 16. Tedy řekl Juda: Což díme pánu svému? co mluviti budeme? a čím se ospravedlníme? Bůhť jest našel nepravost služebníků tvých. Aj, služebníci jsme pána svého, i my i ten, u něhož nalezen jest koflík.
Genesis 44. - 17. Odpověděl Jozef: Odstup ode mne, abych to učinil. Muž, u něhož nalezen jest koflík, ten bude mým služebníkem; vy pak jděte u pokoji k otci svému.
Genesis 44. - 18. I přistoupil k němu Juda a řekl: Slyš mne, pane můj. Prosím, nechažť promluví služebník tvůj slovo v uši pána svého, a nehněvej se na služebníka svého; nebo jsi ty jako sám Farao.
Genesis 44. - 19. Pán můj ptal se služebníků svých, řka: Máte-li otce, neb bratra?
Genesis 44. - 20. A odpověděli jsme pánu mému: Máme otce starého, a pachole v starosti jeho zplozené malé, jehož bratr umřel, a on sám pozůstal po mateři své, a otec jeho miluje jej.
Genesis 44. - 21. I řekl jsi služebníkům svým: Přiveďte ho ke mně, a pohledím na něj.
Genesis 44. - 22. A řekli jsme pánu mému: Nemůžeť pachole opustiti otce svého; nebo opustí-li otce svého, on umře.
Genesis 44. - 23. Ty pak řekl jsi služebníkům svým: Nepřijde-li bratr váš mladší s vámi, nepokoušejte se více viděti tváři mé.
Genesis 44. - 24. I stalo se, když jsme se vrátili k služebníku tvému, otci mému, a jemu vypravovali slova pána svého,
Genesis 44. - 25. Že řekl otec náš: Jděte zase, nakupte nám něco potravy.
Genesis 44. - 26. Odpověděli jsme: Nemůžeme jíti,než bude-li bratr náš mladší s námi, tedy půjdeme; nebo bychom nemohli viděti tváři toho muže, nebyl-li by bratr náš nejmladší s námi.
Genesis 44. - 27. I řekl nám služebník tvůj, otec můj: Vy víte, že dva toliko syny porodila mi žena má.
Genesis 44. - 28. A vyšel jeden ode mne, o němž jsem pravil: Jistě roztrhán jest, a neviděl jsem ho dosavad.
Genesis 44. - 29. Vezmete-li i tohoto ode mne, a přišlo by na něj něco zlého, tedy uvedete šediny mé s trápením do hrobu.
Genesis 44. - 30. Tak tedy, když přijdu k služebníku tvému, otci svému, a pacholete nebude s námi, (ješto duše jeho spojena jest s duší tohoto):
Genesis 44. - 31. Přijde na to, když uzří, že pacholete není, umře; a uvedou služebníci tvoji šediny služebníka tvého, otce svého, s žalostí do hrobu.
Genesis 44. - 32. Nebo služebník tvůj slíbil za pachole, abych je vzal od otce svého, řka: Jestliže ho nepřivedu zase k tobě, tedy vinen budu hříchem otci mému po všecky dny.
Genesis 44. - 33. Protož nyní nechť zůstane, prosím, služebník tvůj místo pacholete tohoto za služebníka pánu svému, a pachole ať vstoupí s bratry svými.
Genesis 44. - 34. Nebo jak bych já vstoupil k otci svému, kdyby tohoto pacholete nebylo se mnou? Leč bych chtěl viděti trápení, kteréž by přišlo na otce mého.
Genesis 45. - 1. Jozef pak nemoha se déle zdržeti, přede všemi přístojícími zvolal: Kažte všechněm ven! I nezůstal žádný s nimi, když se známil Jozef s bratřími svými.
Genesis 45. - 2. Potom pozdvihl hlasu svého s pláčem; a slyšeli to Egyptští, slyšel také dům Faraonův.
Genesis 45. - 3. I řekl Jozef bratřím svým: Já jsem Jozef. Ještě-li jest živ otec můj? A nemohli mu odpovědíti bratří jeho; nebo se ho velmi ulekli.
Genesis 45. - 4. Tedy řekl Jozef bratřím svým: Přistuptež medle ke mně. I přistoupili. A řekl: Já jsem Jozef bratr váš, kteréhož jste prodali do Egypta.
Genesis 45. - 5. Protož nyní nermuťte se, a neztěžujte sobě toho, že jste mne sem prodali; nebo pro zachování života vašeho poslal mne Bůh před vámi.
Genesis 45. - 6. Nebo dvě létě již hlad jest v zemi, a ještě pět let přijde, v nichž nebudou orati, ani žíti.
Genesis 45. - 7. Poslal mne, pravím, Bůh před vámi, pro zachování vás ostatků na zemi, a pro zachování životů vašich vysvobozením velikým.
Genesis 45. - 8. Tak tedy ne vy jste mne poslali sem, ale Bůh, kterýž mne dal za otce Faraonovi, a za pána všemu domu jeho, a panovníka po vší zemi Egyptské.
Genesis 45. - 9. Pospěšte a vstupte k otci mému, a rcete jemu: Toto praví syn tvůj Jozef: Učinil mne Bůh pánem všeho Egypta; přijdiž ke mně, neprodlévej.
Genesis 45. - 10. A bydliti budeš v zemi Gesen; a budeš blízko mne, ty i synové tvoji, i vnukové tvoji, stáda tvá, a volové tvoji, a cožkoli máš.
Genesis 45. - 11. A budu tě chovati tam, (nebo ještě pět let hlad bude), abys snad pro hlad nezahynul, ty i dům tvůj, a cožkoli máš.
Genesis 45. - 12. A aj, oči vaše vidí, i oči bratra mého Beniamina, že ústa má mluví vám.
Genesis 45. - 13. Povíte také otci mému o vší slávě mé v Egyptě, a což jste koli viděli; pospěštež tedy, a přiveďte otce mého sem.
Genesis 45. - 14. Tedy padl na šíji Beniamina bratra svého, a plakal; Beniamin také plakal na šíji jeho.
Genesis 45. - 15. A políbiv všech bratří svých, plakal nad nimi; a potom mluvili bratří jeho s ním.
Genesis 45. - 16. Slyšána pak jest v domě Faraonově pověst tato: Přišli bratří Jozefovi. I bylo to velmi vděčné Faraonovi i všechněm služebníkům jeho.
Genesis 45. - 17. A řekl Farao Jozefovi: Rci bratřím svým: Toto učiňte: Naložíce na hovada svá, jděte, a navraťte se do země Kananejské.
Genesis 45. - 18. A vezmouce otce svého a čeládky své, přiďte ke mně, a dám vám dobré místo v zemi Egyptské, a jísti budete tuk země této.
Genesis 45. - 19. Ty pak rozkaž jim: Toto učiňte: Vezměte sobě z země Egyptské vozy pro děti a ženy své, a vezměte otce svého, a přiďte.
Genesis 45. - 20. Aniž se ohlédejte na nábytky své; nebo nejlepší místo ve vší zemi Egyptské vaše bude.
Genesis 45. - 21. I učinili tak synové Izraelovi. A dal jim Jozef vozy podlé rozkázaní Faraonova; dal také jim pokrmy na cestu.
Genesis 45. - 22. Všechněm jim dal, každému dvoje šaty; ale Beniaminovi dal tři sta stříbrných, a patery šaty jiné a jiné.
Genesis 45. - 23. Otci pak svému poslal tyto věci: Deset oslů, kteříž nesli z nejlepších věcí Egyptských, a deset oslic, kteréž nesly obilí, a chléb a pokrmy otci jeho na cestu.
Genesis 45. - 24. A propouštěje bratří své, aby odešli, řekl jim: Nevaďtež se na cestě.
Genesis 45. - 25. Tedy brali se z Egypta, a přišli do země Kananejské k Jákobovi otci svému.
Genesis 45. - 26. A zvěstovali jemu, řkouce: Jozef ještě živ jest, ano i panuje ve vší zemi Egyptské. I omdlelo srdce jeho; nebo slyšev to nevěřil jim.
Genesis 45. - 27. Tedy vypravovali jemu všecka slova Jozefova, kteráž mluvil jim; a vida vozy, kteréž poslal Jozef pro něho, okřál duch Jákoba otce jejich.
Genesis 45. - 28. I řekl Izrael: Dostiť jest, když ještě syn můj živ jest; půjdu a uzřím ho, prvé než umru.
Genesis 46. - 1. Tedy bral se Izrael se vším, což měl; a přišed do Bersabé, obětoval oběti Bohu otce svého Izáka.
Genesis 46. - 2. I mluvil Bůh Izraelovi u vidění nočním, řka: Jákobe, Jákobe! Kterýžto odpověděl: Aj, teď jsem.
Genesis 46. - 3. I řekl: Já jsem ten Bůh silný, Bůh otce tvého. Neboj se sstoupiti do Egypta, nebo v národ veliký tam tebe učiním.
Genesis 46. - 4. Já sstoupím s tebou do Egypta, a já tě také i zase přivedu; a Jozef položí ruku svou na oči tvé.
Genesis 46. - 5. Vstal tedy Jákob z Bersabé; a synové Izraelovi vzali Jákoba otce svého, a děti své s ženami svými na vozy, kteréž poslal pro něho Farao.
Genesis 46. - 6. Pobrali také dobytek svůj, a zboží své, kteréhož nabyli v zemi Kananejské; a přišli do Egypta, Jákob i všecko símě jeho s ním.
Genesis 46. - 7. Syny i vnuky, dcery i vnučky své, a všecku rodinu svou uvedl s sebou do Egypta.
Genesis 46. - 8. A tato jsou jména synů Izraelových, kteříž vešli do Egypta: Jákob a synové jeho. Prvorozený Jákobův Ruben.
Genesis 46. - 9. A synové Rubenovi: Enoch, Fallu, Ezron a Charmi.
Genesis 46. - 10. Synové pak Simeonovi: Jamuel, Jamin, Ahod, Jachin, Sohar a Saul, syn jedné ženy Kananejské.
Genesis 46. - 11. Synové Léví: Gerson, Kahat a Merari.
Genesis 46. - 12. Synové Judovi: Her, Onan, Séla, Fáres a Zára. (Ale umřel Her a Onan v zemi Kananejské.) Fáres pak měl syny: Ezrona a Hamule.
Genesis 46. - 13. Synové Izacharovi: Tola, Fua, Job a Simron.
Genesis 46. - 14. A synové Zabulonovi: Sared, Elon a Jahelel.
Genesis 46. - 15. Tiť jsou synové Líe, kteréž porodila Jákobovi v Pádan Syrské, a Dínu, dceru jeho. Všech duší synů i dcer jeho bylo třidceti a tři.
Genesis 46. - 16. Synové Gád: Sefon, Aggi, Suni, Esebon, Heri, Arodi a Areli.
Genesis 46. - 17. Synové Asser: Jemna, Jesua, Jesui, Beria, a Serach sestra jejich. Synové pak Beriovi: Heber a Melchiel.
Genesis 46. - 18. To jsou synové Zelfy, kterouž Lában dal Líe dceři své; a ty porodila Jákobovi, šestnácte duší.
Genesis 46. - 19. Synové pak Ráchel, manželky Jákobovy: Jozef a Beniamin.
Genesis 46. - 20. A Jozefovi narodili se v zemi Egyptské z Asenat, dcery Putifera knížete On, Manasses a Efraim.
Genesis 46. - 21. Ale synové Beniaminovi: Béla, Becher, Asbel, Gera, Náman, Echi, Roz, Mufim, Chuppim a Ared.
Genesis 46. - 22. Tiť jsou synové Ráchel, kteréž porodila Jákobovi; všech duší čtrnáct.
Genesis 46. - 23. A syn Danův: Chusim.
Genesis 46. - 24. Synové pak Neftalím: Jaziel, Guni, Jezer a Sallem.
Genesis 46. - 25. Ti jsou synové Bály, kterouž Lában dal Ráchel dceři své, a ty porodila Jákobovi; všech duší sedm.
Genesis 46. - 26. Všech duší, kteréž vešly s Jákobem do Egypta, což jich pošlo z bedr jeho, kromě žen synů Jákobových, všech duší bylo šedesáte a šest.
Genesis 46. - 27. K tomu synové Jozefovi, kteříž se jemu narodili v Egyptě, dva. A tak všech duší domu Jákobova, kteréž vešly do Egypta, bylo sedmdesáte.
Genesis 46. - 28. Poslal pak Judu napřed k Jozefovi, aby oznámil jemu prvé, než přišel do Gesen. A tak přišli do země Gesen.
Genesis 46. - 29. Jozef pak zapřáh do svého vozu, vyjel vstříc Izraelovi otci svému do Gesen; a jakž ho Jákob uzřel, padl na jeho šíji, a plakal dlouho na šíji jeho.
Genesis 46. - 30. I řekl Izrael Jozefovi: Nechť již umru, když jsem viděl tvář tvou; nebo ty ještě jsi živ.
Genesis 46. - 31. Jozef pak řekl bratřím svým a domu otce svého: Pojedu a zvěstuji Faraonovi, a dím jemu: Bratří moji a dům otce mého, kteříž bydlili v zemi Kananejské, přišli ke mně.
Genesis 46. - 32. Ale jsou pastýři stáda, nebo s dobytkem se obírají; protož ovce své a voly, i cožkoli mají, přihnali.
Genesis 46. - 33. A když by povolal vás Farao, a řekl:Jaký jest obchod váš?
Genesis 46. - 34. Odpovíte: Dobytkem se živili služebníci tvoji od mladosti své až do této chvíle, i my i otcové naši; abyste bydlili v zemi Gesen; nebo v mrzkosti mají Egyptští všecky pastýře stáda.
Genesis 47. - 1. A protož přišed Jozef, oznámil Faraonovi, a řekl: Otec můj a bratří moji, s drobným i větším dobytkem svým i se vším, což mají, přišli z země Kananejské, a aj, jsou v zemi Gesen.
Genesis 47. - 2. A vzav z počtu bratří svých pět mužů, postavil je před Faraonem.
Genesis 47. - 3. I řekl Farao bratřím jeho: Jaký jest obchod váš? Kteřížto odpověděli Faraonovi: Pastýři ovcí jsou služebníci tvoji, i my, i otcové naši.
Genesis 47. - 4. Řekli ještě Faraonovi: Abychom pohostinu byli v zemi této, přišli jsme; nebo není pastvy dobytku, kterýž mají služebníci tvoji, nebo hlad veliký jest v zemi Kananejské; protož nyní prosíme, nechať bydlí služebníci tvoji v zemi Gesen.
Genesis 47. - 5. I mluvil Farao Jozefovi, řka: Otec tvůj a bratří tvoji přišli k tobě.
Genesis 47. - 6. Země Egyptská před tebou jest; v nejlepším kraji země této osaď otce svého a bratří své, nechť bydlí v zemi Gesen. A srozumíš-li, že jsou mezi nimi muži rozšafní, ustanovíš je úředníky nad dobytkem, kterýž mám.
Genesis 47. - 7. Uvedl také Jozef Jákoba otce svého, a postavil ho před Faraonem; a pozdravil Jákob Faraona.
Genesis 47. - 8. Tedy řekl Farao k Jákobovi: Kolik jest let života tvého?
Genesis 47. - 9. Odpověděl Jákob Faraonovi: Dnů let putování mého sto a třidceti let jest; nemnozí a zlí byli dnové let života mého, a nedošli dnů let života otců mých, v nichž živi byli.
Genesis 47. - 10. A požehnav Jákob Faraona, vyšel od něho.
Genesis 47. - 11. I osadil Jozef otce svého a bratří své, a dal jim vládařství v zemi Egyptské v kraji výborném, v zemi Ramesses, jakž rozkázal Farao.
Genesis 47. - 12. A opatroval Jozef otce svého, a bratří své, a všecken dům jeho chlebem, až do nejmenších.
Genesis 47. - 13. A chleba nebylo ve vší zemi; nebo veliký hlad byl velmi, a trápení veliké bylo na zemi Egyptské a zemi Kananejské od hladu.
Genesis 47. - 14. Shromáždil pak Jozef všecky peníze, což jich nalezeno v zemi Egyptské a v zemi Kananejské, za potravy, kteréž kupovali; a vnesl Jozef peníze do domu Faraonova.
Genesis 47. - 15. A když utratili peníze z země Egyptské a z země Kananejské, přicházeli všickni Egyptští k Jozefovi, řkouce: Dej nám chleba; nebo proč mříti máme před tebou pro nedostatek peněz?
Genesis 47. - 16. I řekl Jozef: Dejte dobytky své, a dám vám chleba za dobytky vaše, poněvadž se vám peněz nedostává.
Genesis 47. - 17. Tedy přivedli dobytky své k Jozefovi; i dal jim Jozef potrav za koně a za stáda ovcí, a za stáda volů i za osly; a přechoval je chlebem, za všecky dobytky jejich, toho roku.
Genesis 47. - 18. A po roce tom přišli k němu léta druhého, a řekli mu: Nebudeme tajiti před pánem svým, že jsme všecky peníze utratili, i stáda dobytků jsou u pána našeho; nezůstávají nám před pánem naším kromě těla naše a dědiny naše.
Genesis 47. - 19. I proč máme mříti před očima tvýma? I my i rolí naše hyne. Kup nás i rolí naši za chléb, a budeme my i rolí naše ve službě Faraonovi; a dej nám semena, abychom živi byli a nezemřeli, a rolí aby nespustla.
Genesis 47. - 20. Tedy koupil Jozef všecku zemi Egyptskou Faraonovi; nebo prodali Egyptští jeden každý pole své, proto že se rozmohl mezi nimi hlad. I dostala se země Faraonovi.
Genesis 47. - 21. Lid pak převedl do měst, od jednoho pomezí Egyptského až do druhého.
Genesis 47. - 22. Rolí toliko kněžských nekoupil. Nebo kněží uloženou potravu měli od Faraona, a jedli z uložených pokrmů svých, kteréž dával jim Farao; protož neprodali rolí svých.
Genesis 47. - 23. I řekl Jozef lidu: Aj, koupil jsem vás dnes i rolí vaše Faraonovi; teď máte semeno, osívejtež tedy ji.
Genesis 47. - 24. A když se urodí, dáte pátý díl Faraonovi, a čtyři díly zůstavíte sobě k semenu a ku pokrmu svému a těm, kteříž jsou v domích vašich, i ku pokrmu dítkám svým.
Genesis 47. - 25. Tedy řekli: Zachoval jsi životy naše. Nechať nalezneme milost v očích pána svého, a budeme služebníci Faraonovi.
Genesis 47. - 26. I ustanovil to Jozef za právo až do tohoto dne, po vší zemi Egyptské, aby dáván byl Faraonovi pátý díl; toliko samy rolí kněžské nebyly Faraonovy.
Genesis 47. - 27. A tak bydlil Izrael v zemi Egyptské v krajině Gesen; a osadili se v ní, a rozplodili se, a rozmnoženi jsou velmi.
Genesis 47. - 28. Živ pak byl Jákob v zemi Egyptské sedmnácte let; a bylo dnů Jákobových, a let života jeho, sto čtyřidceti sedm let.
Genesis 47. - 29. I přiblížili se dnové Izraelovi, aby umřel. A povolav syna svého Jozefa, řekl jemu: Jestliže jsem nalezl milost v očích tvých, vlož, prosím, ruku svou pod bedro mé, a učiň se mnou milosrdenství a pravdu. Prosím, nepochovávej mne v Egyptě.
Genesis 47. - 30. Když spáti budu s otci svými, vyneseš mne z Egypta, a pochováš mne v hrobě jejich. Tedy řekl jemu: Já učiním podlé slova tvého.
Genesis 47. - 31. I řekl Jákob: Přisáhni mi. Tedy přisáhl jemu. I sklonil se Izrael k hlavám lůže.
Genesis 48. - 1. Stalo se pak potom, že povědíno jest Jozefovi: Aj, otec tvůj nemocen jest. I vzal s sebou dva syny své, Manasse a Efraima.
Genesis 48. - 2. Tedy oznámeno jest Jákobovi a povědíno: Aj, syn tvůj Jozef přišel k tobě.
Genesis 48. - 3. A posilniv se Izrael, usadil se na ložci a řekl Jozefovi: Bůh silný všemohoucí ukázav mi se v Lůza v zemi Kananejské, požehnal mi.
Genesis 48. - 4. A řekl ke mně: Aj, já rozplodím tě a rozmnožím tebe, a učiním tě v zástupy lidí; dám také zemi tuto semeni tvému po tobě za dědictví věčné.
Genesis 48. - 5. Protož nyní, dva synové tvoji, kteřížť jsou se zrodili v zemi Egyptské, prvé než jsem přišel k tobě do Egypta, moji jsou; Efraim a Manasses budou mi jako Ruben a Simeon.
Genesis 48. - 6. Ale děti, kteréž po těchto zplodíš, tvoji budou; jménem bratří svých jmenováni budou v dědictvích svých.
Genesis 48. - 7. Nebo když jsem se vracel z Pádan, umřela mi Ráchel v zemi Kananejské na cestě, když již nedaleko bylo do Efraty; a pochoval jsem ji tam u cesty k Efratě, jenž jest Betlém.
Genesis 48. - 8. Uzřev potom Izrael syny Jozefovy, řekl: Kdo jsou onino?
Genesis 48. - 9. Odpověděl Jozef otci svému: Synové moji jsou, kteréž dal mi Bůh zde. I řekl:Přiveď je medle ke mně, a požehnám jim
Genesis 48. - 10. (Oči pak Izraelovy mdlé byly pro starost, a nemohl dobře viděti.) I přivedl je k němu, a on líbal a objímal je.
Genesis 48. - 11. I řekl Izrael Jozefovi: Nemyslilť jsem já, abych měl kdy viděti tvář tvou, a aj, dal mi Bůh, abych viděl i símě tvé.
Genesis 48. - 12. Tedy vzav je Jozef z klína jeho, sklonil se tváří až k zemi.
Genesis 48. - 13. A vzav oba, Efraima na pravou stranu sobě, Izraelovi pak na levou, a Manassesa na levou sobě, Izraelovi pak na pravou, postavil je před ním.
Genesis 48. - 14. Tedy vztáh Izrael pravici svou, vložil ji na hlavu Efraimovu, kterýž byl mladší, levici pak svou na hlavu Manassesovu, naschvál přeloživ ruce, ačkoli Manasses byl prvorozený.
Genesis 48. - 15. I požehnal Jozefovi, řka: Bůh, před jehož oblíčejem ustavičně chodili otcové moji Abraham a Izák, Bůh, kterýž mne spravoval po všecken život můj až do dne tohoto;
Genesis 48. - 16. Anděl ten, kterýž vytrhl mne ze všeho zlého, požehnejž dítek těchto; a ať slovou synové moji a synové otců mých Abrahama a Izáka; a ať se jako hmyz rozmnoží u prostřed země.
Genesis 48. - 17. Vida pak Jozef, že vložil otec jeho ruku svou pravou na hlavu Efraimovu, nerád byl tomu. I zdvihl ruku otce svého, aby ji přenesl s hlavy Efraimovy na hlavu Manassesovu.
Genesis 48. - 18. A řekl jemu: Ne tak, otče můj; nebo toto jest prvorozený, vložiž pravici svou na hlavu jeho.
Genesis 48. - 19. Ale nepovolil otec jeho, a řekl: Vím, synu můj, vím; takéť i on bude v lid, a také i on vzroste; však bratr jeho mladší více poroste než on, a símě jeho bude u veliké množství národů.
Genesis 48. - 20. I požehnal jim v ten den, řka: Skrze tebe požehnání bude dávati Izrael takto: Učiniž tobě Bůh jako Efraimovi a jako Manassesovi. I představil Efraima Manassesovi.
Genesis 48. - 21. Řekl také Izrael Jozefovi: Aj, já umírám, a budeť Bůh s vámi, a zase vás přivede do země otců vašich.
Genesis 48. - 22. Já pak dal jsem tobě jeden díl výš nad bratří tvé, kteréhož jsem mečem svým a lučištěm svým dosáhl z ruky Amorejského.
Genesis 49. - 1. Povolal pak Jákob synů svých, a řekl: Sejděte se, a oznámím vám, co se s vámi díti bude potomních dnů.
Genesis 49. - 2. Shromažďte se a slyšte synové Jákobovi, poslyšte Izraele otce svého.
Genesis 49. - 3. Ruben, prvorozený můj jsi ty, síla má, a počátek moci mé, vyvýšenost důstojenství a vyvýšenost síly.
Genesis 49. - 4. Prudce sběhneš jako voda. Nebudeš vyvýšen, proto že jsi vstoupil na lůže otce svého; a jakž jsi poškvrnil postele mé, zmizelo vyvýšení tvé.
Genesis 49. - 5. Simeon a Léví bratří, nástrojové nepravosti jsou v příbytcích jejich.
Genesis 49. - 6. Do tajné rady jejich nevcházej duše má, k shromáždění jejich nepřipojuj se slávo má; nebo v prchlivosti své zbili muže, a svévolně vyvrátili zed.
Genesis 49. - 7. Zlořečená prchlivost jejich, nebo neustupná; i hněv jejich, nebo zatvrdilý jest. Rozdělím je v Jákobovi, a rozptýlím je v Izraeli.
Genesis 49. - 8. Judo, ty jsi, tebe chváliti budou bratří tvoji; ruka tvá bude na šíji nepřátel tvých; klaněti se budou tobě synové otce tvého.
Genesis 49. - 9. Lvíče Juda, z loupeže, synu můj, vrátil jsi se; schýliv se, ležel jako lev a jako lvice; kdo zbudí ho?
Genesis 49. - 10. Nebude odjata berla od Judy, ani vydavatel zákona od noh jeho, dokudž nepřijde Sílo; a k němu se shromáždí národové.
Genesis 49. - 11. Uváže k vinnému kmenu osle své, a k výbornému kmenu oslátko oslice své. Práti bude u víně roucho své, a v červeném víně oděv svůj.
Genesis 49. - 12. Červenějších očí bude nad víno, a zubů bělejších nad mléko.
Genesis 49. - 13. Zabulon bydliti bude na břehu mořském, a na přístavu lodí, a pomezí jeho až k Sidonu.
Genesis 49. - 14. Izachar osel silný, ležící mezi dvěma břemeny.
Genesis 49. - 15. A vida odpočinutí, že jest dobré, a zemi, že jest rozkošná, sehne rameno své k nošení, a dávati bude daně.
Genesis 49. - 16. Dan souditi bude lid svůj, jako jedno z pokolení Izraelských.
Genesis 49. - 17. Budeť Dan jako had podlé cesty, jako had rohatý podlé stezky, štípaje kopyta koně, aby spadl jezdec jeho zpět.
Genesis 49. - 18. Spasení tvého očekávám, ó Hospodine!
Genesis 49. - 19. Gád, vojsko přemůže jej, však on svítězí potom.
Genesis 49. - 20. Asser, tučný bude pokrm jeho, a onť vydávati bude rozkoše královské.
Genesis 49. - 21. Neftalím jako laň vypuštěná, vydávaje výmluvnosti krásné.
Genesis 49. - 22. Ratolest rostoucí Jozef, ratolest rostoucí podlé studnice; ratolesti vycházely nad zed.
Genesis 49. - 23. Ačkoli hořkostí naplnili jej, a stříleli na něj, a v tajné nenávisti měli ho střelci:
Genesis 49. - 24. Však zůstalo v síle lučiště jeho, a zsilila se ramena rukou jeho z rukou mocného Jákobova; odkudž byl pastýř a kámen Izraelův;
Genesis 49. - 25. Od silného Boha, jemuž sloužil otec tvůj, kterýž spomáhá tobě, a od všemohoucího, kterýž požehná tobě požehnáními nebeskými s hůry, požehnáními propasti ležící hluboko, požehnáním prsů a života.
Genesis 49. - 26. Požehnání otce tvého silnější budou nad požehnání předků mých, až k končinám pahrbků věčných; budou nad hlavou Jozefovou, a na vrchu hlavy Nazarejského mezi bratřími jeho.
Genesis 49. - 27. Beniamin, vlk dravý, ráno bude jísti loupež, a večer rozdělí kořisti.
Genesis 49. - 28. Všech těchto pokolení Izraelských jest dvanácte; a to jest, což mluvil jim otec jejich; požehnal jim také, jednomu každému vedlé požehnání jeho požehnal.
Genesis 49. - 29. A poroučeje jim, řekl: Já připojen budu k lidu svému; pochovejte mne s otci mými v jeskyni té, kteráž jest na poli Efrona Hetejského,
Genesis 49. - 30. V jeskyni, kteráž jest na poli Machpelah, jenž jest naproti Mamre v zemi Kananejské, kterouž koupil Abraham spolu s polem tím od Efrona Hetejského k dědičnému pohřbu.
Genesis 49. - 31. Tam pochovali Abrahama a Sáru ženu jeho; tam pochovali Izáka a Rebeku ženu jeho; tam také pochovali Líu.
Genesis 49. - 32. Koupeno pak bylo pole a jeskyně, kteráž na něm, od synů Het.
Genesis 49. - 33. A když přestal Jákob přikazovati synům svým, složil nohy své na ložci a umřel; a připojen jest k lidu svému.
Genesis 50. - 1. Tedy padl Jozef na tvář otce svého, a plakal nad ním, líbaje ho.
Genesis 50. - 2. A poručil služebníkům svým lékařům, aby vonnými věcmi pomazali otce jeho. I pomazali lékaři vonnými věcmi Izraele.
Genesis 50. - 3. A vyplnilo se při něm čtyřidceti dní; (nebo tak vyplňují se dnové těch, kteříž mazáni bývají vonnými věcmi). I plakali ho Egyptští za sedmdesáte dní.
Genesis 50. - 4. Když pak dnové pláče toho pominuli, mluvil Jozef k domu Faraonovu, řka: Jestliže jsem nyní nalezl milost před očima vašima, mluvte, prosím, v uši Faraonovy, a rcete:
Genesis 50. - 5. Otec můj přísahou mne zavázal, řka: Aj, já umírám; v hrobě mém, kterýž jsem sobě vykopal v zemi Kananejské, tam mne pochovej. Nyní tedy, prosím, nechť vstoupím a pochovám otce svého, a navrátím se zase.
Genesis 50. - 6. I řekl Farao: Vstup a pochovej otce svého tak, jakž tě přísahou zavázal.
Genesis 50. - 7. Tedy vstoupil Jozef, aby pochoval otce svého, a vstoupili s ním všickni služebníci Faraonovi, starší domu jeho a všickni starší země Egyptské,
Genesis 50. - 8. Všecken také dům Jozefův, a všickni bratří jeho i dům otce jeho; toliko dětí svých, ovec a volů nechali v zemi Gesen.
Genesis 50. - 9. Vstoupili s ním také i vozové a jezdci, a bylo vojsko to veliké velmi.
Genesis 50. - 10. I přišli až k místu Atád, kteréž jest při brodu Jordánském, a kvílili tam kvílením velikým a velmi žalostným; i držel tu zámutek po otci svém za dnů sedm.
Genesis 50. - 11. Vidouce pak obyvatelé země té, totiž Kananejští, zámutek na místě tom Atád, řekli: Těžký to mají zámutek Egyptští. Protož nazváno jest jméno jeho Abel Mizraim, a to jest při brodu Jordánském.
Genesis 50. - 12. Učinili tedy s ním synové jeho tak, jakž jim byl poručil.
Genesis 50. - 13. A donesše ho do země Kananejské, pochovali ho v jeskyni na poli Machpelah, kterouž byl koupil Abraham s tím polem k dědičnému pohřbu od Efrona Hetejského, naproti Mamre.
Genesis 50. - 14. A když pochoval Jozef otce svého, navrátil se do Egypta s bratřími svými a se všemi, kteříž byli vstoupili s ním, aby pochovali otce jeho.
Genesis 50. - 15. Vidouce pak bratří Jozefovi, že umřel otec jejich, řekli: Snad v nenávisti nás míti bude Jozef, a vrchovatě nahradí nám všecko zlé, kteréž jsme jemu činili.
Genesis 50. - 16. Protož vzkázali Jozefovi, řkouce: Otec tvůj ještě před smrtí svou přikázal, řka:
Genesis 50. - 17. Takto díte Jozefovi: Prosím, odpusť již bratřím svým přestoupení a hřích jejich; nebo zle učinili tobě. Protož již odpusť, prosím, přestoupení služebníkům Boha, jehož ctil otec tvůj. I rozplakal se Jozef, když k němu mluvili.
Genesis 50. - 18. Přistoupili potom také bratří jeho, a padše před ním, řekli: Aj, my jsme služebníci tvoji.
Genesis 50. - 19. Jimž odpověděl Jozef: Nebojte se; nebo zdaliž jsem já vám za Boha?
Genesis 50. - 20. Vy zajisté skládali jste proti mně zlé; ale Bůh obrátil to v dobré, aby učinil to, což vidíte nyní, a při životu zachoval lid mnohý.
Genesis 50. - 21. Protož nebojte se již; já chovati vás budu i děti vaše. A tak těšil je, a mluvil k srdci jejich.
Genesis 50. - 22. Bydlil pak Jozef v Egyptě, on i dům otce jeho, a živ byl Jozef sto a deset let.
Genesis 50. - 23. A viděl Jozef syny Efraimovy až do třetího pokolení; ano i synové Machira, syna Manassesova, vychováni jsou u Jozefa.
Genesis 50. - 24. Mluvil potom Jozef bratřím svým: Já tudíž umru; Bůh pak jistotně navštíví vás, a vyvede vás z země této do země, kterouž přisáhl Abrahamovi, Izákovi a Jákobovi.
Genesis 50. - 25. Protož přísahou zavázal Jozef syny Izraelovy, řka: Když navštíví vás Bůh, vynestež kosti mé odsud.
Genesis 50. - 26. I umřel Jozef, když byl ve stu a v desíti letech; a pomazán jsa vonnými věcmi, vložen jest do truhly v Egyptě.
Exodus 1. - 1. Tato jsou pak jména synů Izraelských, kteříž vešli do Egypta s Jákobem; každý s čeledí svou přišel:
Exodus 1. - 2. Ruben, Simeon, Léví a Juda;
Exodus 1. - 3. Izachar, Zabulon a Beniamin;
Exodus 1. - 4. Dan a Neftalím, Gád a Asser.
Exodus 1. - 5. A bylo všech osob pošlých z bedr Jákobových sedmdesáte duší; Jozef pak byl v Egyptě.
Exodus 1. - 6. I umřel Jozef a všickni bratří jeho, a všecken ten rod.
Exodus 1. - 7. Synové pak Izraelští rozmnožili se a rodili se v hojnosti; a rozhojňovali se, i zsilili se náramně velmi, a naplněna jest jimi země.
Exodus 1. - 8. V tom povstal král nový v Egyptě, kterýž neznal Jozefa.
Exodus 1. - 9. Ten řekl lidu svému: Aj, lid synů Izraelských jest mnohý a silnější nad nás.
Exodus 1. - 10. Nuže, opatrně sobě počínejme před ním, aby se nerozmohl; a když by přišla válka, aby se nepřipojil i on k nepřátelům našim, a nebojoval proti nám, a nevyšel z země.
Exodus 1. - 11. Protož ustanovili nad ním úředníky, kteříž by plat vybírali, aby je trápili břemeny svými. I vystavěl lid Izraelský Faraonovi města skladů, Fiton a Ramesses.
Exodus 1. - 12. Ale čím více trápili jej, tím více rostl a tím se více rozmáhal. I vzali sobě syny Izraelské v ošklivost.
Exodus 1. - 13. A tak podrobovali Egyptští syny Izraelské v službu těžkou.
Exodus 1. - 14. A k hořkosti přivodili život jejich robotami těžkými, v hlině a cihlách a ve všelijakém díle na poli, mimo všelikou potřebu svou, k níž práce jejich užívali nenáležitě a bez lítosti.
Exodus 1. - 15. I poručil král Egyptský babám Hebrejským, z nichž jedna sloula Sefora a druhá Fua,
Exodus 1. - 16. A řekl: Když budete pomáhati ženám Hebrejským při porodu, a uzříte, že již rodí, byl-li by syn, zabíte ho, pakli dcera, tedy ať jest živa.
Exodus 1. - 17. Bály se pak ty baby Boha, a nečinily tak, jakž jim poručil král Egyptský, ale živých nechávaly pacholíků.
Exodus 1. - 18. Povolav tedy bab král Egyptský, mluvil jim: Proč jste to učinily, že jste živé zachovaly pacholíky?
Exodus 1. - 19. I odpověděly baby Faraonovi: Nejsou ženy Hebrejské jako ženy Egyptské; nebo ony jsou silnějšího přirození. Dříve než přijde k nim baba, ony porodí.
Exodus 1. - 20. I učinil dobře Bůh těm babám. A rozmnožen jest lid, a zsilili se velmi.
Exodus 1. - 21. Stalo se pak proto, že se bály baby ty Boha, vzdělal jim domy.
Exodus 1. - 22. I přikázal Farao všemu lidu svému, řka: Každého syna, kterýž se narodí, do řeky uvrzte; každé pak dcery nechte živé.
Exodus 2. - 1. Odšed pak muž jeden z domu Léví, vzal dceru z pokolení Léví.
Exodus 2. - 2. I počala žena ta, a porodila syna; a viduci, že jest krásný, kryla ho za tři měsíce.
Exodus 2. - 3. A když ho nemohla déle tajiti, vzala mu ošitku z sítí, a omazala ji klím a smolou; a vložila do ní to dítě, a vyložila do rákosí u břehu řeky.
Exodus 2. - 4. A postavila sestru jeho zdaleka, aby zvěděla, co se s ním díti bude.
Exodus 2. - 5. A v tom sešla dcera Faraonova, aby se myla v řece; a děvečky její procházely se po břehu řeky. A uzřevši ošitku mezi rákosím, poslala děvečku svou, a vzala ji.
Exodus 2. - 6. A když otevřela, uzřela dítě; a aj, plakalo pacholátko. A slitovavši se nad ním, řekla: Z dětí Hebrejských jest toto.
Exodus 2. - 7. I řekla sestra jeho k dceři Faraonově: Mám-li jíti a zavolati tobě chůvy z žen Hebrejských, kteráž by odchovala tobě dítě?
Exodus 2. - 8. Odpověděla dcera Faraonova: Jdi. Tedy šla děvečka a zavolala matky toho dítěte.
Exodus 2. - 9. I řekla jí dcera Faraonova: Vezmi toto dítě, a odchovej mi je; a jáť dám mzdu tvou. I vzala žena dítě, a chovala je.
Exodus 2. - 10. A když odrostlo pachole, dovedla je k dceři Faraonově, kteráž jej měla za syna; a nazvala jméno jeho Mojžíš, řkuci: Nebo jsem ho z vody vytáhla.
Exodus 2. - 11. I stalo se ve dnech těch, když vyrostl Mojžíš, že vyšel k bratřím svým, a hleděl na trápení jejich. Uzřel také muže Egyptského, an tepe muže Hebrejského, jednoho z bratří jeho. A sem i tam se ohlédna, vida, že žádného tu není, zabil Egyptského, a zahrabal jej v písku.
Exodus 2. - 12. Vyšed potom druhého dne, a aj, dva muži Hebrejští vadili se. I řekl tomu, kterýž křivdu činil: Proč tepeš bližního svého?
Exodus 2. - 13. Kterýžto odpověděl: Kdo tě ustanovil knížetem a soudcí nad námi? Zdali zabiti mne myslíš, jako jsi zabil Egyptského? Protož ulekl se Mojžíš a řekl: Jistě známá jest ta věc.
Exodus 2. - 14. A uslyšav Farao tu věc, hledal zabiti Mojžíše. Ale Mojžíš utekl od tváři Faraonovy, a bydlil v zemi Madianské; i usadil se podlé studnice.
Exodus 2. - 15. Kníže pak Madianské mělo sedm dcer. Kteréžto přišedše, vážily vodu, a nalívaly do koryt, aby napájely dobytek otce svého.
Exodus 2. - 16. I přišli pastýři, a odehnali je. Tedy Mojžíš vstav, pomohl jim a napojil dobytek jejich.
Exodus 2. - 17. A když se navrátily k Raguelovi, otci svému, řekl on: Jakž jste to dnes tak brzo přišly?
Exodus 2. - 18. Odpověděly: Muž Egyptský vysvobodil nás z ruky pastýřů; ano také ochotně navážil nám vody, a napojil dobytek.
Exodus 2. - 19. I řekl dcerám svým: Kdež pak jest? Pročež jste pustily muže toho? Povolejte ho, ať pojí chleba.
Exodus 2. - 20. A svolil Mojžíš k tomu, aby bydlil s mužem tím. Kterýžto dal Zeforu, dceru svou, Mojžíšovi.
Exodus 2. - 21. I porodila syna, a nazval jméno jeho Gerson; nebo řekl: Příchozí jsem byl v zemi cizí.
Exodus 2. - 22. Stalo se pak po mnohých časích, že umřel král Egyptský; a synové Izraelští úpěli pro roboty, a křičeli. I vstoupil k Bohu křik jejich pro roboty.
Exodus 2. - 23. A uslyšel Bůh naříkání jejich, a rozpomenul se Bůh na smlouvu svou s Abrahamem, Izákem a Jákobem.
Exodus 2. - 24. I vzhlédl Bůh na syny Izraelské, a poznal Bůh.
Exodus 3. - 1. Mojžíš pak pásl dobytek Jetry tchána svého, kněze Madianského, a hnav stádo po poušti, přišel až k hoře Boží Oréb.
Exodus 3. - 2. Tedy ukázal se mu anděl Hospodinův v plameni ohně z prostředku kře. I viděl, a aj, keř hořel ohněm, a však neshořel.
Exodus 3. - 3. Protož řekl Mojžíš: Půjdu nyní, a spatřím vidění toto veliké, proč neshoří keř.
Exodus 3. - 4. Vida pak Hospodin, že jde, aby pohleděl, zavolal naň Bůh z prostředku kře, a řekl: Mojžíši, Mojžíši! Kterýžto odpověděl: Aj, teď jsem.
Exodus 3. - 5. I řekl: Nepřistupuj sem, szuj obuv svou s noh svých; nebo místo, na kterémž ty stojíš, země svatá jest.
Exodus 3. - 6. A řekl: Já jsem Bůh otce tvého, Bůh Abrahamův, Bůh Izákův, a Bůh Jákobův. I zakryl Mojžíš tvář svou, (nebo se bál), aby nepatřil na Boha.
Exodus 3. - 7. Jemužto řekl Hospodin: Zřetelně viděl jsem trápení lidu mého, kterýž jest v Egyptě; a křik jejich pro přísnost úředníků jeho slyšel jsem; nebo znám bolesti jeho.
Exodus 3. - 8. Protož jsem sstoupil, abych vysvobodil jej z ruky Egyptských, a vyvedl jej z země té do země dobré a prostranné, do země oplývající mlékem a strdí, na místa Kananejského a Hetejského, a Amorejského a Ferezejského, a Hevejského a Jebuzejského.
Exodus 3. - 9. Nebo nyní, aj, křik synů Izraelských přišel ke mně; viděl jsem také i ssoužení, jímž je ssužují Egyptští.
Exodus 3. - 10. Protož, nyní poď a pošli tě k Faraonovi; a vyvedeš lid můj, syny Izraelské z Egypta.
Exodus 3. - 11. I řekl Mojžíš Bohu: Kdo jsem já, abych šel k Faraonovi, a abych vyvedl syny Izraelské z Egypta?
Exodus 3. - 12. I odpověděl: Však budu s tebou; a toto budeš míti znamení, že jsem já tě poslal: Když vyvedeš lid ten z Egypta, sloužiti budete Bohu na hoře této.
Exodus 3. - 13. I řekl Mojžíš Bohu: Aj, já půjdu k synům Izraelským a dím jim: Bůh otců vašich poslal mne k vám. Řeknou-li mi: Které jest jméno jeho? co jim odpovím?
Exodus 3. - 14. I řekl Bůh Mojžíšovi: JSEM, KTERÝŽ JSEM. Řekl dále: Takto díš synům Izraelským: JSEM poslal mne k vám.
Exodus 3. - 15. Řekl ještě Bůh Mojžíšovi: Takto díš synům Izraelským: Hospodin, Bůh otců vašich, Bůh Abrahamův, Bůh Izákův, a Bůh Jákobův poslal mne k vám; toť jest jméno mé na věčnost, a tať jest památka má po všecky věky.
Exodus 3. - 16. Jdi, a shromáždě starší Izraelské, mluv jim: Hospodin Bůh otců vašich ukázal mi se, Bůh Abrahamův, Bůh Izákův, a Bůh Jákobův, řka: Rozpomínaje, rozpomenul jsem se na vás, a na to, co se vám dálo v Egyptě.
Exodus 3. - 17. Protož jsem řekl: Vyvedu vás z trápení Egyptského do země Kananejského, a Hetejského, a Amorejského, a Ferezejského, a Hevejského, a Jebuzejského, do země oplývající mlékem a strdí.
Exodus 3. - 18. I poslechnou hlasu tvého. Půjdeš pak ty a starší Izraelští k králi Egyptskému, a díte jemu: Hospodin Bůh Hebrejský potkal se s námi; protož nyní, nechť medle jdeme cestou tří dnů na poušť, abychom obětovali Hospodinu Bohu našemu.
Exodus 3. - 19. Ale já vím, žeť vám nedopustí král Egyptský jíti; leč v ruce silné.
Exodus 3. - 20. Protož vztáhnu ruku svou, a bíti budu Egypt divnými věcmi svými, kteréž činiti budu u prostřed něho; a potom propustí vás.
Exodus 3. - 21. A dám milost lidu tomuto před očima Egyptských. I stane se, že když půjdete, neodejdete prázdní.
Exodus 3. - 22. Ale vypůjčí žena od sousedy své, a od hospodyně domu svého klínotů stříbrných, a klínotů zlatých a roucha; i vložíte to na syny a na dcery své, a tak obloupíte Egypt.
Exodus 4. - 1. Odpověděl pak Mojžíš, a řekl: Aj, neuvěří mi, ani uposlechnou hlasu mého; nebo řeknou: Neukázalť se tobě Hospodin.
Exodus 4. - 2. Tedy řekl jemu Hospodin: Co jest to v ruce tvé? Odpověděl: Hůl.
Exodus 4. - 3. I řekl: Vrz ji na zem. I povrhl ji na zem, a obrácena jest v hada; a utíkal Mojžíš před ním.
Exodus 4. - 4. Tedy řekl Hospodin Mojžíšovi: Vztáhni ruku svou, a chyť ho za ocas. Kterýžto vztáh ruku svou, chytil jej, a obrácen jest v hůl v rukou jeho.
Exodus 4. - 5. Aby věřili, že se ukázal tobě Hospodin, Bůh otců jejich, Bůh Abrahamův, Bůh Izákův a Bůh Jákobův.
Exodus 4. - 6. Potom zase řekl jemu Hospodin: Vlož nyní ruku svou za ňadra svá. I vložil ruku svou za ňadra svá; a vyňal ji, a aj, ruka jeho byla malomocná, bílá jako sníh.
Exodus 4. - 7. Řekl opět: Vlož ruku svou zase v ňadra svá. Kterýž vložil ruku svou zase v ňadra svá; a vyňal ji z ňader svých, a aj, učiněna jest zase jako jiné tělo jeho.
Exodus 4. - 8. I budeť, jestliže neuvěří tobě, a neposlechnou hlasu a znamení prvního, uvěří hlasu a znamení druhému.
Exodus 4. - 9. A pakli neuvěří ani těm dvěma znamením, a neuposlechnou hlasu tvého, tedy nabereš vody z řeky, a vyliješ ji na zem; a promění se vody, kteréž vezmeš z řeky, a obrátí se v krev na zemi.
Exodus 4. - 10. I řekl Mojžíš Hospodinu: Prosím, Pane, nejsem muž výmluvný, aniž prvé, ani jakž jsi mluvil s služebníkem svým; nebo zpozdilých úst a neohbitého jazyku jsem.
Exodus 4. - 11. Jemuž odpověděl Hospodin: Kdo dal ústa člověku? Aneb kdo může učiniti němého, neb hluchého, vidoucího, neb slepého? Zdali ne já Hospodin?
Exodus 4. - 12. Nyní tedy jdi, a já budu v ústech tvých, a naučím tě, co bys mluviti měl.
Exodus 4. - 13. I řekl: Slyš mne, Pane, pošli, prosím, toho, kteréhož poslati máš.
Exodus 4. - 14. A rozhněvav se velmi Hospodin na Mojžíše, řekl: Zdaliž nemáš Arona bratra svého z pokolení Léví? Vím, že on výmluvný jest; ano aj, sám vyjde v cestu tobě, a vida tebe, radovati se bude v srdci svém.
Exodus 4. - 15. Ty mluviti budeš k němu, a vložíš slova v ústa jeho; a já budu v ústech tvých a v ústech jeho, a naučím vás, co byste měli činiti.
Exodus 4. - 16. A on mluviti bude za tebe k lidu; a bude tobě on za ústa, a ty budeš jemu za Boha.
Exodus 4. - 17. Hůl pak tuto vezmeš v ruku svou, kterouž činiti budeš ta znamení.
Exodus 4. - 18. Tedy odšed Mojžíš, navrátil se k Jetrovi tchánu svému, a řekl jemu: Nechť jdu nyní, a navrátím se k bratřím svým, kteříž jsou v Egyptě, a pohledím, jsou-li ještě živi. I řekl Jetro Mojžíšovi: Jdi v pokoji.
Exodus 4. - 19. Nebo řekl byl Hospodin Mojžíšovi v zemi Madianské: Jdi, navrať se do Egypta; nebo zemřeli jsou všickni muži, kteříž hledali bezživotí tvého.
Exodus 4. - 20. A vzav Mojžíš ženu svou, a syny své, vsadil je na osla, aby se navrátil do země Egyptské; vzal také Mojžíš hůl Boží v ruku svou.
Exodus 4. - 21. I řekl Hospodin Mojžíšovi: Když půjdeš a navrátíš se do Egypta, hleď, abys všecky zázraky, kteréž jsem složil v ruce tvé, činil před Faraonem. Jáť pak zatvrdím srdce jeho, aby nepropustil lidu.
Exodus 4. - 22. Protož díš Faraonovi: Toto praví Hospodin: Syn můj, prvorozený můj jest Izrael.
Exodus 4. - 23. I řekl jsem tobě: Propusť syna mého, ať slouží mi; a nechtěl jsi ho propustiti. Aj, já zabiji syna tvého, prvorozeného tvého.
Exodus 4. - 24. I stalo se, když byl Mojžíš na cestě v hospodě, že se obořil na něj Hospodin, a hledal ho usmrtiti.
Exodus 4. - 25. Tedy vzala Zefora nůž ostrý, a obřezala neobřízku syna svého, kteroužto vrhla k nohám jeho, řkuci: Zajisté ženich krví jsi mi.
Exodus 4. - 26. I nechal ho. Ona pak nazvala ho tehdáž ženichem krví pro obřezání.
Exodus 4. - 27. Řekl také Hospodin Aronovi: Jdi vstříc Mojžíšovi na poušť. I šel a potkal se s ním na hoře Boží, a políbil ho.
Exodus 4. - 28. A vypravoval Mojžíš Aronovi všecka slova Hospodinova, kterýž ho poslal, i o všech znameních, kteráž přikázal jemu.
Exodus 4. - 29. Tedy šel Mojžíš s Aronem, a shromáždili všecky starší synů Izraelských.
Exodus 4. - 30. I mluvil Aron všecka slova, kteráž byl mluvil Hospodin k Mojžíšovi, a činil znamení před očima lidu.
Exodus 4. - 31. A uvěřil lid, když uslyšeli, že navštívil Hospodin syny Izraelské, a že viděl ssoužení jejich. A sklonivše se, poklonu učinili.
Exodus 5. - 1. Potom pak přišli Mojžíš s Aronem, a řekli Faraonovi: Takto praví Hospodin, Bůh Izraelský: Propusť lid můj, ať mi slaví svátky na poušti.
Exodus 5. - 2. Odpověděl Farao: Kdo jest Hospodin, abych poslechl hlasu jeho a propustil Izraele? Hospodina neznám, Izraele také nepropustím.
Exodus 5. - 3. I řekli: Bůh Hebrejský potkal se s námi. Nechť medle jdeme cestou tří dní na poušť, a obětujeme Hospodinu Bohu našemu, aby nedopustil na nás moru neb meče.
Exodus 5. - 4. I řekl jim král Egyptský: Proč ty Mojžíši a Arone, odtrhujete lid od prací jejich? Jděte k robotám svým.
Exodus 5. - 5. Řekl také Farao: Hle, již nyní mnoho jest lidu toho v zemi, a vy odvozujete je od robot jejich.
Exodus 5. - 6. I přikázal Farao v ten den úředníkům nad lidem a šafářům jeho, řka:
Exodus 5. - 7. Nedávejte již více slámy lidu k dělání cihel jako prvé; nechať jdou sami a sbírají sobě slámu.
Exodus 5. - 8. Však touž summu cihel, kterouž udělávali prvé, uložte na ně, nic neujímejte z ní; neboť zahálejí, a protož volají, řkouce: Poďme, obětujme Bohu našemu.
Exodus 5. - 9. Nechť se přitíží robot mužům těm; a nechť pracují v nich, aby se neohlédali na slova lživá.
Exodus 5. - 10. Vyšedše tedy úředníci nad lidem a šafáři jeho, mluvili k lidu, řkouce: Takto praví Farao: Já nebudu vám dávati slámy.
Exodus 5. - 11. Sami jděte, beřte sobě slámu, kdekoli naleznete; ale nic nebude ujato díla vašeho.
Exodus 5. - 12. I rozběhl se lid po vší zemi Egyptské, aby trhal strniště místo slámy.
Exodus 5. - 13. A úředníci nutili je, řkouce: Vyplňte díla svá, úkol denní v den jeho, jako když sláma byla.
Exodus 5. - 14. I biti jsou šafáři synů Izraelských, kteréž ustanovili nad nimi úředníci Faraonovi, a mluveno k nim: Proč jste nevyplnili úkolu svého v díle cihel, jako prvé, ani včera ani dnes?
Exodus 5. - 15. I přišli šafáři synů Izraelských, a volali k Faraonovi, řkouce: Proč tak děláš služebníkům svým?
Exodus 5. - 16. Slámy se nedává služebníkům tvým, a říkají nám: Dělejte cihly; a hle, služebníci tvoji biti bývají, a hřeší lid tvůj.
Exodus 5. - 17. I řekl: Zahálíte, zahálíte, a protož mluvíte: Poďme, obětujme Hospodinu.
Exodus 5. - 18. Protož nyní jděte, dělejte; slámy se vám dávati nebude, ale vy summu cihel vyplňujte.
Exodus 5. - 19. Vidouce šafáři synů Izraelských, že zle s nimi, poněvadž řečeno: Neujmete počtu cihel vašich z úkolu denního v den jeho,
Exodus 5. - 20. Potkali se s Mojžíšem a Aronem, kteříž stáli, aby jim vstříc vyšli, když by se vraceli od Faraona.
Exodus 5. - 21. A mluvili jim: Pohlediž Hospodin na vás, a suď; nebo zošklivili jste nás před Faraonem a služebníky jeho, a dali jste meč v ruku jejich, aby nás zamordovali.
Exodus 5. - 22. I navrátil se Mojžíš k Hospodinu a řekl: Pane, proč jsi tyto zlé věci uvedl na lid tento? Proč jsi mne sem poslal?
Exodus 5. - 23. Nebo od té chvíle, jakž jsem všel k Faraonovi, abych mluvil jménem tvým, hůře nakládá s lidem tímto, a ty jsi vždy nevysvobodil lidu svého.
Exodus 6. - 1. Odpověděl Hospodin Mojžíšovi: Nyní uzříš, co učiním Faraonovi; nebo v ruce silné propustí je, a v ruce mocné vyžene je z země své.
Exodus 6. - 2. Mluvil ještě Bůh k Mojžíšovi a řekl jemu: Já jsem Hospodin.
Exodus 6. - 3. Ukázalť jsem se zajisté Abrahamovi, Izákovi a Jákobovi v tom, že jsem Bůh silný všemohoucí; ale v jménu svém, Hospodin, nejsem poznán od nich.
Exodus 6. - 4. K tomu utvrdil jsem smlouvu svou s nimi, že jim dám zemi Kananejskou, zemi putování jejich, v níž pohostinu byli.
Exodus 6. - 5. Nad to, já slyšel jsem křik synů Izraelských, kteréž Egyptští v službu podrobují, a rozpomenul jsem se na smlouvu svou.
Exodus 6. - 6. Protož pověz synům Izraelským: Já jsem Hospodin, a vyvedu vás z robot Egyptských, a vytrhnu vás z služby jejich, a vysvobodím vás v ruce vztažené a skrze soudy veliké.
Exodus 6. - 7. A vezmu vás sobě za lid, a budu vám za Boha; a zvíte, že jsem Hospodin Bůh váš, vysvobozující vás z robot Egyptských.
Exodus 6. - 8. Uvedu vás také do země, o níž jsem, zdvihna ruku svou, přisáhl, že ji dám Abrahamovi, Izákovi a Jákobovi; a dám ji vám v dědictví; Já Hospodin.
Exodus 6. - 9. I mluvil tak Mojžíš synům Izraelským; ale neslyšeli Mojžíše pro úzkost ducha a službu přetěžkou.
Exodus 6. - 10. Protož mluvil Hospodin Mojžíšovi, řka:
Exodus 6. - 11. Vejdi, mluv Faraonovi králi Egyptskému, ať propustí syny Izraelské z země své.
Exodus 6. - 12. I mluvil Mojžíš před Hospodinem, řka: Hle, synové Izraelští neposlechli mne, kterakž tedy poslechne mne Farao, a já jsem zpozdilý v řeči?
Exodus 6. - 13. I mluvil Hospodin Mojžíšovi a Aronovi, a přikázaní dal jim k synům Izraelským a k Faraonovi králi Egyptskému, aby vyvedli syny Izraelské z země Egyptské.
Exodus 6. - 14. Tito jsou přední v čeledech otců svých. Synové Rubenovi, prvorozeného Izraelova: Enoch, Fallu, Ezron a Charmi. Ty jsou čeledi Rubenovy.
Exodus 6. - 15. Synové pak Simeonovi: Jamuel, Jamin, Ahod, Jachin, Sohar a Saul, syn Kananejské. Ty jsou čeledi Simeonovy.
Exodus 6. - 16. A tato jsou jména synů Léví v rodech jejich: Gerson, Kahat a Merari. Let pak života Léví bylo sto třidceti a sedm let.
Exodus 6. - 17. Synové Gerson: Lebni a Semei po čeledech svých.
Exodus 6. - 18. A synové Kahat: Amram, Izar, Hebron a Uziel. Let pak života Kahat bylo sto třidceti a tři léta.
Exodus 6. - 19. A synové Merari: Moholi a Musi. Ty jsou čeledi Léví v rodech svých.
Exodus 6. - 20. Pojal pak Amram ženu Jochebed, tetu svou, sobě za manželku, kterážto porodila mu Arona a Mojžíše. A let života Amramova bylo sto třidceti a sedm let.
Exodus 6. - 21. Synové také Izarovi: Chore, Nefega Zechri.
Exodus 6. - 22. A synové Uzielovi: Mizael, Elzafan a Sethri.
Exodus 6. - 23. Pojal pak Aron Alžbětu, dceru Aminadabovu, sestru Názonovu, sobě za manželku; kterážto porodila jemu Nádaba, Abiu, Eleazara a Itamara.
Exodus 6. - 24. Synové pak Chore: Asser, Elkana a Abiazaf. Ty jsou čeledi Choritských.
Exodus 6. - 25. Eleazar pak syn Aronův vzal jednu ze dcer Putielových sobě za manželku; kteráž mu porodila Fínesa. Ti jsou přední z otců Levítských po čeledech svých.
Exodus 6. - 26. To jest ten Aron a Mojžíš, jimž řekl Hospodin: Vyveďte syny Izraelské z země Egyptské po houfích jejich.
Exodus 6. - 27. Tito jsou, kteříž mluvili Faraonovi, králi Egyptskému, aby vyvedli syny Izraelské z Egypta; toť jest ten Mojžíš a Aron.
Exodus 6. - 28. Stalo se pak, když mluvil Hospodin k Mojžíšovi v zemi Egyptské,
Exodus 6. - 29. Že mu řekl takto: Já Hospodin; mluv k Faraonovi, králi Egyptskému, všecko, což já mluvím tobě.
Exodus 6. - 30. A řekl Mojžíš před Hospodinem: Aj, já jsem zpozdilý v řeči, kterakž tedy poslouchati mne bude Farao?
Exodus 7. - 1. I řekl Hospodin Mojžíšovi: Aj, ustanovil jsem tě za Boha Faraonovi; Aron pak bratr tvůj bude prorokem tvým.
Exodus 7. - 2. Ty mluviti budeš všecko, což tobě přikáži; Aron pak bratr tvůj mluviti bude k Faraonovi, aby propustil syny Izraelské z země své.
Exodus 7. - 3. Ale jáť zatvrdím srdce Faraonovo, a množiti budu znamení svá a zázraky své v zemi Egyptské.
Exodus 7. - 4. Aniž poslechne vás Farao. I vzložím ruku svou na Egypt, a vyvedu vojska svá, lid svůj, syny Izraelské, z země Egyptské skrze soudy veliké.
Exodus 7. - 5. I zvědíť Egyptští, že já jsem Hospodin, když vztáhnu ruku svou na Egypt; a vyvedu syny Izraelské z prostředku jich.
Exodus 7. - 6. Tedy učinil Mojžíš a Aron tak; jakž přikázal jim Hospodin, tak učinili.
Exodus 7. - 7. A byl Mojžíš v osmdesáti, Aron pak v osmdesáti a třech letech, když mluvili s Faraonem.
Exodus 7. - 8. I řekl Hospodin Mojžíšovi a Aronovi takto:
Exodus 7. - 9. Když mluviti k vám bude Farao, řka: Ukažte od sebe zázrak, tedy díš Aronovi: Vezmi hůl svou, a povrz před Faraonem, i obrátí se v hada.
Exodus 7. - 10. Tedy všel Mojžíš s Aronem k Faraonovi, a učinili tak, jakž přikázal Hospodin; a povrhl Aron hůl svou před Faraonem i před služebníky jeho, a obrácena jest v hada.
Exodus 7. - 11. Povolal pak také Farao mudrců a čarodějníků; a učinili i ti čarodějníci Egyptští skrze čáry své tolikéž.
Exodus 7. - 12. Nebo povrhl každý z nich hůl svou, a obráceny jsou v hady; ale požřela hůl Aronova hole jejich.
Exodus 7. - 13. I posililo se srdce Faraonovo, a neuposlechl jich, tak jakž byl mluvil Hospodin.
Exodus 7. - 14. Protož řekl Hospodin Mojžíšovi: Obtížilo se srdce Faraonovo; nechce propustiti lidu toho.
Exodus 7. - 15. Jdi k Faraonovi ráno, aj, půjde ven k vodě, a stůj naproti němu při břehu řeky; a hůl, kteráž obrácena byla v hada, vezmeš do ruky své.
Exodus 7. - 16. A díš mu: Hospodin Bůh Hebrejský poslal mne k tobě, aťbych řekl: Propusť lid můj, aby sloužili mi na poušti; a aj, neuposlechls až dosavad.
Exodus 7. - 17. Protož takto praví Hospodin: Po tomto poznáš, že já jsem Hospodin: Aj, já udeřím holí, kteráž jest v ruce mé, na vody, kteréž jsou v řece, a obráceny budou v krev.
Exodus 7. - 18. A ryby, kteréž jsou v řece, pomrou; i nasmradí se řeka, a ustávati budou Egyptští, hledajíce vody, kterouž by pili z řeky.
Exodus 7. - 19. Protož řekl Hospodin Mojžíšovi: Rci Aronovi: Vezmi hůl svou, a vztáhni ruku svou na vody Egyptské, na řeky jejich, na potoky jejich, i na jezera jejich, a na všecka shromáždění vod jejich, aby se obrátily v krev; i bude krev po vší zemi Egyptské, tak v nádobách dřevěných, jako kamenných.
Exodus 7. - 20. Tedy učinili tak Mojžíš a Aron, jakž byl přikázal Hospodin; a zdvihna hůl, udeřil v vodu, kteráž byla v řece, před očima Faraonovýma a před očima služebníků jeho; i obráceny jsou všecky vody, kteréž byly v řece, v krev.
Exodus 7. - 21. Ryby pak, kteréž byly v řece, pomřely, a nasmradila se řeka, tak že nemohli Egyptští píti vody z řeky; a byla krev po vší zemi Egyptské.
Exodus 7. - 22. To též učinili i čarodějníci Egyptští skrze čáry své. I zsililo se srdce Faraonovo, aby neuposlechl jich, tak jakž byl mluvil Hospodin.
Exodus 7. - 23. A odvrátiv se Farao, přišel do domu svého; a ani k tomu nepřiložil srdce svého.
Exodus 7. - 24. Kopali pak všickni Egyptští vůkol řeky, hledajíce vody ku pití; nebo nemohli píti vody z řeky.
Exodus 7. - 25. A vyplnilo se dní sedm, jakž ranil Hospodin řeku.
Exodus 8. - 1. I mluvil Hospodin k Mojžíšovi: Vejdi k Faraonovi a rci jemu: Takto praví Hospodin: Propusť lid můj, ať mi slouží.
Exodus 8. - 2. Pakli nebudeš chtíti propustiti, aj, já raním všecky krajiny tvé žabami.
Exodus 8. - 3. A vydá řeka množství žab, kteréž vystoupí a polezou do domu tvého a do pokoje, v němž líháš, a na ložce tvé, a do domů služebníků tvých i lidu tvého, a do pecí tvých a do těsta tvého.
Exodus 8. - 4. I na tebe a na lid tvůj, i na všecky služebníky tvé polezou žáby.
Exodus 8. - 5. I řekl Hospodin Mojžíšovi: Rci Aronovi: Vztáhni ruku svou s holí svou na řeky, na potoky a na jezera, a vyveď žáby na zemi Egyptskou.
Exodus 8. - 6. I vztáhl Aron ruku svou na vody Egyptské; a vystoupily žáby a přikryly zemi Egyptskou.
Exodus 8. - 7. A učinili tolikéž čarodějníci skrze své čáry; a udělali, že vyšly žáby na zemi Egyptskou.
Exodus 8. - 8. Tedy Farao povolav Mojžíše a Arona, řekl: Modlte se Hospodinu, ať odejme žáby ode mne a od lidu mého; a propustím ten lid, aby obětovali Hospodinu.
Exodus 8. - 9. I řekl Mojžíš Faraonovi: Poctím tě tím, a pověz, kdy bych se měl modliti za tě a za služebníky tvé, a za lid tvůj, aby vypléněny byly žáby od tebe, i z domů tvých; toliko v řece zůstanou.
Exodus 8. - 10. Kterýžto odpověděl: Zítra. A Mojžíš řekl: Podlé slova tvého nechť jest, abys věděl, že žádného takového není, jako Hospodin Bůh náš.
Exodus 8. - 11. I odejdou žáby od tebe a od domů tvých, i od služebníků tvých a od lidu tvého; toliko v řece zůstanou.
Exodus 8. - 12. Tedy vyšel Mojžíš s Aronem od Faraona. I volal Mojžíš k Hospodinu, aby odjaty byly žáby, kteréž byl dopustil na Faraona.
Exodus 8. - 13. I učinil Hospodin podlé slova Mojžíšova; a vymřely žáby z domů, ze vsí i z polí.
Exodus 8. - 14. I shrnuli je na hromady; a nasmradila se země.
Exodus 8. - 15. Vida pak Farao, že by dáno bylo oddechnutí, více zatvrdil se v srdci svém, a neuposlechl jich, jakož byl mluvil Hospodin.
Exodus 8. - 16. I řekl Hospodin Mojžíšovi: Rci k Aronovi: Vztáhni hůl svou, a udeř v prach země, aby obrátil se v stěnice na vší zemi Egyptské.
Exodus 8. - 17. Kteříž učinili tak. Nebo vztáhl Aron ruku svou s holí svou, a udeřil prach země. I byly stěnice na lidech i hovadech; všecken prach země obrátil se v stěnice ve vší zemi Egyptské.
Exodus 8. - 18. Dělali také tak čarodějníci skrze čáry své, aby vyvedli stěnice, ale nemohli. A byly stěnice na lidech i hovadech.
Exodus 8. - 19. Tedy řekli čarodějníci Faraonovi: Prst Boží toto jest. A posililo se srdce Faraonovo, aniž poslechl jich, jakož mluvil Hospodin.
Exodus 8. - 20. Řekl pak Hospodin Mojžíšovi: Vstaň ráno a stůj před Faraonem. Hle vyjde k vodě, a díš k němu: Takto praví Hospodin: Propusť lid můj, ať mi slouží.
Exodus 8. - 21. Pakli nepropustíš lidu mého, hle, já pošli na tě a na služebníky tvé, a na lid tvůj, a na domy tvé směsici všelikých škodlivých žížal; a naplněni budou domové Egyptští těmi žížalami, nad to i země ta, na níž oni jsou.
Exodus 8. - 22. A oddělím v ten den zemi Gesen, v níž lid můj zůstává, aby tam nebylo směsice té; abys věděl, že jsem já Hospodin u prostřed země.
Exodus 8. - 23. A vysvobozením rozdíl učiním mezi lidem svým a lidem tvým. Zítra bude znamení toto.
Exodus 8. - 24. I učinil Hospodin tak. Nebo přišla těžká směsice škodlivých žížal na dům Faraonův,a do domů služebníků jeho i na všecku zemi Egyptskou; a nakazila se země od té směsice.
Exodus 8. - 25. Povolal pak Farao Mojžíše a Arona, a řekl: Jděte, obětujte Bohu svému tu v zemi.
Exodus 8. - 26. I řekl Mojžíš: Nenáleží nám tak činiti; nebo ohavnost Egyptských obětovali bychom Hospodinu Bohu našemu. A jestliže bychom obětovali to, což jest ohavnost před očima Egyptských, zdaž by nás neukamenovali?
Exodus 8. - 27. Cestou tří dnů půjdeme na poušť, a obětovati budeme Hospodinu Bohu našemu, jakž nám rozkázal.
Exodus 8. - 28. I řekl Farao: Já propustím vás, abyste obětovali Hospodinu Bohu svému na poušti, však dále abyste nikoli neodcházeli. Modltež se za mne.
Exodus 8. - 29. Odpověděl Mojžíš: Aj, já vycházím od tebe, a modliti se budu Hospodinu, aby odešla ta směsice od tebe, od služebníků tvých i od lidu tvého zítra; avšak ať Farao více nezklamává, nepropouštěje lidu, aby obětovali Hospodinu.
Exodus 8. - 30. A vyšed Mojžíš od Faraona, modlil se Hospodinu.
Exodus 8. - 31. I učinil Hospodin podlé slova Mojžíšova, a odjal tu směsici od Faraona, od služebníků jeho i od lidu jeho, tak že ani jedné žížaly nezůstalo.
Exodus 8. - 32. Ale Farao ztížil srdce své také i tehdáž, a nepropustil lidu.
Exodus 9. - 1. Tedy řekl Hospodin Mojžíšovi: Vejdi k Faraonovi, a mluv k němu: Takto praví Hospodin, Bůh Hebrejský: Propusť lid můj, ať mi slouží.
Exodus 9. - 2. Pakli nebudeš chtíti propustiti, než předce držeti je budeš:
Exodus 9. - 3. Aj, ruka Hospodinova bude na dobytku tvém, kterýž jest na poli, na koních, na oslích, na velbloudích, na volích a na ovcech, mor těžký velmi.
Exodus 9. - 4. A učiní Hospodin rozdíl mezi dobytky Izraelských a mezi dobytky Egyptských, aby nic neumřelo ze všeho, což jest synů Izraelských.
Exodus 9. - 5. A uložil Hospodin čas jistý, řka: Zítra učiní Hospodin věc takovou na zemi.
Exodus 9. - 6. I učinil Hospodin tu věc na zejtří, a pomřel všecken dobytek Egyptským; z dobytku pak synů Izraelských ani jedno neumřelo.
Exodus 9. - 7. I poslal Farao, a aj, neumřelo z dobytků Izraelských ani jedno. Ale obtíženo jest srdce Faraonovo, a nepropustil lidu.
Exodus 9. - 8. I řekl Hospodin Mojžíšovi a Aronovi: Vezměte sobě plné hrsti své popela z peci, a ať jej sype Mojžíš k nebi před očima Faraonovýma.
Exodus 9. - 9. I obrátí se v prach po vší zemi Egyptské, a budou z něho na lidech i na hovadech vředové prýštící se neštovicemi po vší zemi Egyptské.
Exodus 9. - 10. Nabravše tedy popela z peci, stáli před Faraonem, a sypal jej Mojžíš k nebi. I byli vředové plní neštovic, prýštící se na lidech i na hovadech.
Exodus 9. - 11. Aniž mohli čarodějníci státi před Mojžíšem pro vředy; nebo byli vředové na čarodějnících i na všech Egyptských.
Exodus 9. - 12. I zsilil Hospodin srdce Faraonovo, a neposlechl jich, tak jakž byl mluvil Hospodin k Mojžíšovi.
Exodus 9. - 13. Tedy řekl Hospodin Mojžíšovi: Vstana ráno, postav se před Faraonem, a rci k němu: Takto praví Hospodin, Bůh Hebrejský: Propusť lid můj, ať mi slouží.
Exodus 9. - 14. Nebo já teď již pošli všecky rány své na srdce tvé, i na služebníky tvé a na lid tvůj, abys věděl, žeť není podobného mně na vší zemi.
Exodus 9. - 15. Nebo nyní, když jsem vztáhl ruku svou, byl bych tebe také ranil i lid tvůj morem tím; a tak bys byl vyhlazen z země.
Exodus 9. - 16. Ale však proto jsem tě zachoval, abych ukázal na tobě moc svou, a aby vypravovali jméno mé na vší zemi.
Exodus 9. - 17. Ještě ty pozdvihuješ se proti lidu mému, nechtěje ho propustiti?
Exodus 9. - 18. Aj, já dštíti budu zítra v tentýž čas krupobitím těžkým náramně, jakéhož nebylo v Egyptě od toho dne, jakž založen jest, až do tohoto času.
Exodus 9. - 19. Protož nyní pošli, shromažď dobytek svůj a cokoli máš na poli. Na všecky lidi i hovada, kteráž by nalezena byla na poli, a nebyla by shromážděna do domu, spadne krupobití, a pomrou.
Exodus 9. - 20. Kdo tedy z služebníků Faraonových ulekl se slova Hospodinova, svolal hbitě služebníky své i dobytek svůj do domu.
Exodus 9. - 21. Ale kdož nepřiložil srdce svého k slovu Hospodinovu, nechal služebníků svých a dobytka svého na poli.
Exodus 9. - 22. I řekl Hospodin Mojžíšovi: Vztáhni ruku svou k nebi, ať jest krupobití po vší zemi Egyptské, na lidi i na hovada i na všelikou bylinu polní v zemi Egyptské.
Exodus 9. - 23. Tedy vztáhl Mojžíš hůl svou k nebi, a Hospodin vydal hřímání a krupobití. I sstoupil oheň na zem, a dštil Hospodin krupobitím na zemi Egyptskou.
Exodus 9. - 24. I bylo krupobití a oheň smíšený s krupobitím těžký velmi, jakéhož nebylo nikdy ve vší zemi Egyptské, jakž v ní bydliti lidé začali.
Exodus 9. - 25. I ztloukly kroupy po vší zemi Egyptské, cožkoli bylo na poli od člověka až do hovada; všecku také bylinu polní potloukly kroupy, i všecko stromoví na poli zpřerážely.
Exodus 9. - 26. Toliko v zemi Gesen, v níž byli synové Izraelští, nebylo krupobití.
Exodus 9. - 27. Poslav tedy Farao, povolal Mojžíše a Arona a řekl jim: Zhřešil jsem i nyní. Hospodinť jest spravedlivý, ale já a lid můj bezbožní jsme.
Exodus 9. - 28. Modlte se Hospodinu, (nebo dosti jest), ať není hřímání Božího a krupobití. Tedy propustím vás, aniž déle zůstávati budete.
Exodus 9. - 29. I řekl jemu Mojžíš: Když vyjdu ven z města, rozprostru ruce své k Hospodinu, a hřímání přestane, i krupobití více nebude, abys poznal, že Hospodinova jest země.
Exodus 9. - 30. Ale vím, že ani ty, ani služebníci tvoji ještě se nebudete báti tváři Hospodina Boha.
Exodus 9. - 31. I potlučen jest len a ječmen; nebo ječmen se byl vymetal, len také byl v hlávkách.
Exodus 9. - 32. Ale pšenice a špalda nebyla ztlučena, nebo pozdní byla.
Exodus 9. - 33. Tedy Mojžíš vyšed od Faraona z města, rozprostřel ruce své k Hospodinu. I přestalo hřímání a krupobití, a ani déšť nelil se na zemi.
Exodus 9. - 34. Uzřev pak Farao, že přestal déšť a krupobití a hřímání, opět hřešil; a více obtížil srdce své, on i služebníci jeho.
Exodus 9. - 35. I zsililo se srdce Faraonovo, a nepropustil synů Izraelských, tak jakž byl mluvil Hospodin skrze Mojžíše.
Exodus 10. - 1. I řekl Hospodin Mojžíšovi: Vejdi k Faraonovi, ačkoli jsem já obtížil srdce jeho, a srdce služebníků jeho, abych učinil divy tyto své u prostřed nich;
Exodus 10. - 2. A abys ty vypravoval v uši synů svých i vnuků svých, co jsem učinil v Egyptě, a znamení má, kteráž jsem prokázal na nich; abyste věděli, že já jsem Hospodin.
Exodus 10. - 3. I všel Mojžíš s Aronem k Faraonovi, a řekli jemu: Takto praví Hospodin Bůh Hebrejský: Dokavadž nechceš se ponížiti přede mnou? Propusť lid můj, ať mi slouží.
Exodus 10. - 4. Pakli nechceš propustiti lidu mého, aj, já uvedu zítra kobylky na krajinu tvou.
Exodus 10. - 5. A přikryjí svrchek země, aby jí nebylo viděti, a snědí ostatky pozůstalé, kteříž vám zanecháni jsou po krupobití; zhryzou vám také každý strom pučící se na poli.
Exodus 10. - 6. A naplní domy tvé, i domy všech služebníků tvých, a domy všech Egyptských; čehož neviděli otcové tvoji a otcové otců tvých, od počátku bytu svého na zemi až do dne tohoto. A odvrátiv se, vyšel od Faraona.
Exodus 10. - 7. Řekli pak služebníci Faraonovi k němu: Dokavadž tento bude nám osídlem? Propusť ty muže, ať slouží Hospodinu Bohu svému. Zdaž ještě nevíš, že zkažen jest Egypt?
Exodus 10. - 8. I zavolán jest Mojžíš s Aronem před Faraona. Jimž řekl: Jděte, služte Hospodinu Bohu svému. Kdo jsou ti, kteříž jíti mají?
Exodus 10. - 9. A odpověděl Mojžíš: S dítkami i s starými našimi půjdeme, s syny i s dcerami našimi, s ovcemi a s větším dobytkem naším odejdeme; nebo slavnost Hospodinovu držeti máme.
Exodus 10. - 10. Tedy řekl jim: Nechať jest tak Hospodin s vámi, jako já propustím vás i dítky vaše. Hleďte, nebo zlé jest před tváři vaší.
Exodus 10. - 11. Nebudeť tak. Jděte vy sami muži, a služte Hospodinu, nebo toho vy toliko žádáte. I vyhnáni jsou od tváři Faraonovy.
Exodus 10. - 12. Tedy řekl Hospodin Mojžíšovi: Vztáhni ruku svou na zemi Egyptskou pro kobylky, ať vystoupí na zemi Egyptskou, a sežerou všelikou bylinu země té, cožkoli zůstalo po krupobití.
Exodus 10. - 13. I vztáhl Mojžíš hůl svou na zemi Egyptskou; a Hospodin uvedl vítr východní na zemi, aby vál celého toho dne a celou noc. A když bylo ráno, vítr východní přinesl kobylky.
Exodus 10. - 14. A vystoupily kobylky na všecku zemi Egyptskou, a připadly na všecky končiny Egyptské nesčíslně. Před těmi nebylo takových kobylek, aniž po těch takové budou.
Exodus 10. - 15. I přikryly veškeren svrchek země, tak že pro ně nebylo lze znáti země; a sežraly všelikou bylinu země, a všeliké ovoce na stromích, kteréž zůstalo po krupobití; a nepozůstalo nic zeleného na stromích a bylinách polních ve vší zemi Egyptské.
Exodus 10. - 16. Tedy Farao spěšně povolav Mojžíše s Aronem, řekl: Zhřešil jsem proti Hospodinu Bohu vašemu, i proti vám.
Exodus 10. - 17. Ale nyní, odpusť, prosím, hřích můj aspoň tento, a modlte se Hospodinu Bohu vašemu, ať jen tuto smrt odejme ode mne.
Exodus 10. - 18. Protož vyšed Mojžíš od Faraona, modlil se Hospodinu.
Exodus 10. - 19. I obrátil Hospodin vítr západní tuhý velmi, kterýžto zachvátiv kobylky, uvrhl je do moře Rudého, tak že nezůstalo žádné kobylky ve vší krajině Egyptské.
Exodus 10. - 20. Ale obtížil Hospodin srdce Faraonovo, a nepropustil synů Izraelských.
Exodus 10. - 21. I řekl Hospodin Mojžíšovi: Vztáhni ruku svou k nebi, a bude tma na zemi Egyptské, a makati ji budou.
Exodus 10. - 22. I vztáhl Mojžíš ruku svou k nebi, a byla tma přehustá po vší zemi Egyptské za tři dni.
Exodus 10. - 23. Aniž viděl jeden druhého, a aniž kdo vstal z místa svého za tři dni; ale synové Izraelští všickni měli světlo v příbytcích svých.
Exodus 10. - 24. Potom povolav Farao Mojžíše, řekl: Jděte, služte Hospodinu. Toliko ovce vaše a větší dobytek váš nechať zůstane, také dítky vaše půjdou s vámi.
Exodus 10. - 25. Odpověděl Mojžíš: Dáš také v ruce naše oběti a zápaly, kteréž bychom obětovali Hospodinu Bohu našemu.
Exodus 10. - 26. A protož také dobytek náš půjde s námi, a nezůstane ani kopyta; nebo z nich vezmeme ku poctě Hospodinu Bohu našemu. My pak nevíme, čím sloužiti máme Hospodinu, dokudž nepřijdeme tam.
Exodus 10. - 27. Zatvrdil pak Hospodin srdce Faraonovo, tak že nechtěl propustiti jich.
Exodus 10. - 28. I řekl mu Farao: Odejdi ode mne, a varuj se, abys více neviděl tváři mé; nebo v který den uzříš tvář mou, umřeš.
Exodus 10. - 29. Odpověděl Mojžíš: Dobře jsi řekl; neuzřímť více tváři tvé.
Exodus 11. - 1. Řekl pak byl Hospodin Mojžíšovi: Ještě ránu jednu uvedu na Faraona a na Egypt, potom propustí vás odsud; propustí docela, anobrž vypudí vás odsud.
Exodus 11. - 2. Mluv nyní v uši lidu, ať vypůjčí jeden každý od bližního svého, a každá od bližní své klínotů stříbrných a klínotů zlatých.
Exodus 11. - 3. A dal Hospodin milost lidu před očima Egyptských. (Sám také Mojžíš veliký byl velmi v zemi Egyptské, před očima služebníků Faraonových i před očima lidu.)
Exodus 11. - 4. I řekl Mojžíš: Takto praví Hospodin: O půlnoci já půjdu prostředkem Egypta.
Exodus 11. - 5. A pomře všecko prvorozené v zemi Egyptské, od prvorozeného Faraonova, jenž seděti měl na stolici jeho, až do prvorozeného děvky, kteráž jest při žernovu, i všecko prvorozené hovad.
Exodus 11. - 6. I bude křik veliký po vší zemi Egyptské, jakéhož nebylo prvé, a jakéhož nikdy nebude více.
Exodus 11. - 7. U synů pak Izraelských nikdež nehne pes jazykem svým, ovšem pak ani člověk ani hovado, abyste věděli, že rozdíl učinil Hospodin mezi Egyptskými a Izraelskými.
Exodus 11. - 8. I sstoupí všickni tito služebníci tvoji ke mně, a skláněti mi se budou, řkouce: Vyjdi, ty i všecken lid, kterýž jest pod správou tvou; a potom vyjdu. A vyšel od Faraona s velikým hněvem.
Exodus 11. - 9. I řekl Hospodin Mojžíšovi: Neposlechneť vás Farao, abych rozmnožil zázraky své v zemi Egyptské.
Exodus 11. - 10. Ale Mojžíš a Aron činili všecky ty zázraky před Faraonem; Hospodin pak zatvrdil srdce Faraonovo, tak že nepropustil synů Izraelských z země své.
Exodus 12. - 1. Mluvil pak Hospodin k Mojžíšovi a k Aronovi v zemi Egyptské, řka:
Exodus 12. - 2. Tento měsíc počátek měsíců vám bude; první vám bude mezi měsíci ročními.
Exodus 12. - 3. Mluvte ke všemu shromáždění Izraelskému, řkouce: Desátého dne měsíce tohoto vezmete sobě jeden každý beránka po čeledech, beránka na každý dům.
Exodus 12. - 4. Byl-li by pak dům tak malý, že by s beránka býti nemohl, přivezme souseda svého, kterýž jest blízký domu jeho, podlé počtu duší; jeden každý počte tolik osob, kolikž by jich snísti mohlo beránka.
Exodus 12. - 5. Beránka bez vady, samce ročního míti budete, kteréhož z ovcí aneb z koz vezmete.
Exodus 12. - 6. A chovati ho budete až do čtrnáctého dne měsíce tohoto; a zabije ho všecko množství shromáždění Izraelského k večerou.
Exodus 12. - 7. A vezmouce krve, pomaží obou veřejí a nade dveřmi u domů, v nichž jej jísti budou.
Exodus 12. - 8. I budou jísti noci té maso pečené ohněm, s chleby přesnými; s bylinami hořkými jísti jej budou.
Exodus 12. - 9. Nebudete jísti z něho nic surového ani v vodě vařeného, ale pečené ohněm, s hlavou jeho i s nohami a droby.
Exodus 12. - 10. Nezanecháte z něho ničehož do jitra; pakli by co pozůstalo z něho až do jitra, ohněm spálíte.
Exodus 12. - 11. Takto jej pak jísti budete: Bedra svá přepásaná míti budete, obuv svou na nohách svých a hůl svou v ruce své, a jísti budete s chvátáním; nebo Jití jest Hospodinovo.
Exodus 12. - 12. V tu noc zajisté půjdu po zemi Egyptské, a budu bíti všecko prvorozené v zemi Egyptské, od člověka až do hovada, a nade všemi bohy Egyptskými učiním soud: Já Hospodin.
Exodus 12. - 13. Krev pak ta na domích, v nichž budete, budeť vám na znamení; a když uzřím krev, pominu vás, a nebude mezi vámi rána zahubující, když bíti budu prvorozené v zemi Egyptské.
Exodus 12. - 14. A budeť vám den ten na památku, a slaviti jej budete slavný Hospodinu po rodech svých; právem věčným slaviti jej budete.
Exodus 12. - 15. Za sedm dní přesné chleby jísti budete, a hned prvního dne vyprázdníte kvas z domů vašich; nebo kdožkoli jedl by co kvašeného od prvního až do sedmého dne, vyhlazena bude duše ta z Izraele.
Exodus 12. - 16. A v den první budeť shromáždění svaté; dne také sedmého shromáždění svaté míti budete. Žádného díla nebude děláno v nich; toliko čehož se užívá k jídlu od každého, to samo připraveno bude od vás.
Exodus 12. - 17. A ostříhati budete přesnic, nebo v ten den vyvedl jsem vojska vaše z země Egyptské; protož zachovávati budete den ten po rodech svých právem věčným.
Exodus 12. - 18. Prvního měsíce, čtrnáctého dne téhož měsíce, u večer jísti budete chleby přesné, až do dne jedenmecítmého téhož měsíce k večerou.
Exodus 12. - 19. Za sedm dní nebude nalezeno kvasu v domích vašich; nebo kdo by koli jedl něco kvašeného, vyhlazena bude duše ta z shromáždění Izraelského, tak příchozí jako zrozený v zemi.
Exodus 12. - 20. Nic kvašeného jísti nebudete, ale ve všech příbytcích vašich jísti budete chleby přesné.
Exodus 12. - 21. Tedy svolal Mojžíš všecky starší Izraelské, a řekl jim: Vybeřte a vezměte sobě beránka po čeledech svých, a zabíte Fáze.
Exodus 12. - 22. Vezmete také svazček yzopu, a omočíte v krvi, kteráž bude v medenici, a pomažete nade dveřmi a na obou veřejích tou krví, kteráž bude v nádobě; z vás pak žádný nevycházej ze dveří domu svého až do jitra.
Exodus 12. - 23. Neboť půjde Hospodin, aby bil Egypt, a kde uzří krev nade dveřmi a na obou veřejích, přeskočí Hospodin ty dvéře, aniž dopustí zhoubci vjíti do domů vašich k hubení.
Exodus 12. - 24. Protož ostříhati budete věci této za ustanovení tobě i synům tvým až na věky.
Exodus 12. - 25. A když vejdete do země, kterouž dá Hospodin vám, jakž zaslíbil, zachovávati budete službu tuto.
Exodus 12. - 26. Když by pak řekli vám synové vaši: Jaká jest to služba vaše?
Exodus 12. - 27. Tedy díte: Obět Fáze toto jest Hospodinu, kterýž pominul domů synů Izraelských v Egyptě, když bil Egypt, domy pak naše vysvobodil. A lid sklonivše hlavy, poklonu učinili.
Exodus 12. - 28. A rozšedše se synové Izraelští, učinili, jakž byl Hospodin přikázal Mojžíšovi a Aronovi; tak a nejinak učinili.
Exodus 12. - 29. Stalo se pak o půlnoci, pobil Hospodin všecko prvorozené v zemi Egyptské, od prvorozeného Faraonova, kterýž seděti měl na stolici jeho, až do prvorozeného vězně, kterýž byl v žaláři, i všecko prvorozené hovad.
Exodus 12. - 30. Tedy vstal Farao noci té, a všickni služebníci jeho i všickni Egyptští, a vzešel křik veliký v Egyptě; nebo žádného nebylo domu, v němž by nebylo něčeho mrtvého.
Exodus 12. - 31. A povolav Mojžíše a Arona v noci, řekl: Vstaňte, vyjděte z prostředku lidu mého, i vy i synové Izraelští, a odejdouce, služte Hospodinu, jakž jste mluvili.
Exodus 12. - 32. Ovce také vaše i voly vaše vezměte, jakž jste žádali, a jděte; a dejte mi také požehnání.
Exodus 12. - 33. I nutkali Egyptští lid, aby co nejrychleji vyšli z země; nebo pravili: Všickni již teď zemřeme.
Exodus 12. - 34. Protož vzal lid těsto své, prvé než zkysalo, obaliv je v šaty své, na ramena svá.
Exodus 12. - 35. Učinili pak synové Izraelští podlé rozkazu Mojžíšova; nebo vyžádali byli od Egyptských klínotů stříbrných a zlatých, i šatů.
Exodus 12. - 36. A Hospodin dal milost lidu před očima Egyptských, tak že půjčovali jim. I obloupili Egyptské.
Exodus 12. - 37. Tedy táhli synové Izraelští z Ramesses k Sochot, okolo šestkrát sto tisíc pěších, mužů toliko kromě dětí.
Exodus 12. - 38. Ano také jiného lidu mnoho vyšlo s nimi, ovec také a volů, dobytka velmi mnoho.
Exodus 12. - 39. I napekli z těsta, kteréž vynesli z Egypta, koláčů nekvašených; nebo ještě bylo nezkynulo, proto že vypuzeni byli z Egypta, a nemohli prodlévati, a ani pokrmů na cestu nepřipravili sobě.
Exodus 12. - 40. Čas pak bydlení synů Izraelských, kteříž byli v Egyptě, byl čtyři sta a třidceti let.
Exodus 12. - 41. A když se vyplnilo čtyři sta a třidceti let, právě toho dne vyšla všecka vojska Hospodinova z země Egyptské.
Exodus 12. - 42. Noc tato pilně ostříhána býti má Hospodinu, v níž vyvedl je z země Egyptské; tať tedy noc Hospodinova ostříhána bude ode všech synů Izraelských po národech jejich.
Exodus 12. - 43. I řekl Hospodin Mojžíšovi a Aronovi: Tentoť bude řád při slavnosti Fáze: Žádný cizozemec nebude jísti z něho.
Exodus 12. - 44. Každý pak služebník váš za stříbro koupený, když by obřezán byl, teprv jísti bude z něho.
Exodus 12. - 45. Příchozí a nájemník nebude jísti z něho.
Exodus 12. - 46. V témž domě jísti jej budeš, nevyneseš z domu ven masa jeho; a kostí v něm nezlámete.
Exodus 12. - 47. Všecko shromáždění Izraelské tak s ním učiní.
Exodus 12. - 48. Jestliže by pak cizozemec bydlil s tebou pohostinu, a slaviti by chtěl Fáze Hospodinu, prvé obřezán bude každý pohlaví mužského; a tehdy přistoupí k slavení jeho, a bude jako tu v zemi zrozený; žádný pak neobřezaný nebude jísti z něho.
Exodus 12. - 49. Jednostejné právo bude tu zrodilému a příchozímu, kterýž jest pohostinu u prostřed vás.
Exodus 12. - 50. Tedy učinili všickni synové Izraelští, jakž přikázal Hospodin Mojžíšovi a Aronovi; tak učinili.
Exodus 12. - 51. A tak stalo se právě toho dne, že vyvedl Hospodin syny Izraelské z země Egyptské s vojsky jejich.
Exodus 13. - 1. I mluvil Hospodin k Mojžíšovi, řka:
Exodus 13. - 2. Posvěť mi všeho prvorozeného, cožkoli otvírá každý život mezi syny Izraelskými, tak z lidí jako z hovad, nebo mé jest.
Exodus 13. - 3. Protož řekl Mojžíš lidu: Pamatujte na den tento, v kterémž jste vyšli z Egypta, z domu služby; nebo v silné ruce vyvedl vás odsud Hospodin, aniž kdo jez co kvašeného.
Exodus 13. - 4. Dnes vycházíte vy, měsíce Abib.
Exodus 13. - 5. Když tedy uvede tě Hospodin do země Kananejských, Hetejských, Amorejských, Hevejských a Jebuzejských, tak jakž přisáhl otcům tvým, a dá tobě zemi oplývající mlékem a strdí: tedy vykonávati budeš službu tuto v tento měsíc.
Exodus 13. - 6. Za sedm dní jísti budeš chleby přesné, dne pak sedmého slavnost bude Hospodinova.
Exodus 13. - 7. Přesní chlebové jedeni budou za dnů sedm, aniž spatříno bude u tebe co kvašeného, aniž se uhlédá u tebe kvas ve všech končinách tvých.
Exodus 13. - 8. A vypravovati budeš synu svému v ten den, řka: Proto, což mi učinil Hospodin, když jsem vycházel z Egypta.
Exodus 13. - 9. A budeť tobě to jako nějaké znamení na ruce tvé, a jako památka před očima tvýma, aby zákon Hospodinův byl v ústech tvých; nebo v ruce silné vyvedl tě Hospodin z Egypta.
Exodus 13. - 10. Protož zachovávati budeš ustanovení toto v čas jistý, rok po roce.
Exodus 13. - 11. A když by tě uvedl Hospodin do země Kananejských, tak jakž přisáhl tobě a otcům tvým, a dal by ji tobě:
Exodus 13. - 12. Tedy všecko, což otvírá život, oddělíš Hospodinu, i každý plod hovada tvého otvírající život, což by koli bylo samců, Hospodinovo jest.
Exodus 13. - 13. Každé pak prvorozené osle vyplatíš hovádkem; pakli bys nevyplatil, zlom jemu šíji; každého také prvorozeného člověka mezi syny svými vyplatíš.
Exodus 13. - 14. A když by se tebe vzeptal syn tvůj potom, a řekl: Co jest to? tedy povíš jemu: V ruce silné vyvedl nás Hospodin z Egypta, z domu služebnosti.
Exodus 13. - 15. Nebo když se byl zatvrdil Farao, a nechtěl nás propustiti, pobil Hospodin všecko prvorozené v zemi Egyptské, od prvorozeného z lidí, až do prvorozeného z hovad; i tou příčinou já obětuji Hospodinu všecky samce otvírající život, ale všecko prvorozené z synů svých vyplacuji.
Exodus 13. - 16. Mějž to tedy jako znamení na ruce své, a jako náčelník mezi očima svýma, že v ruce silné vyvedl nás Hospodin z Egypta.
Exodus 13. - 17. Stalo se pak, když pustil Farao lid, že nevedl jich Bůh cestou země Filistinské, ačkoli bližší byla; nebo řekl Bůh: Aby nepykal lid, když by uzřel, an válka nastává, a nevrátili se do Egypta.
Exodus 13. - 18. Ale obvedl Bůh lid cestou přes poušť, kteráž jest při moři Rudém. A vojensky zpořádaní vyšli synové Izraelští z země Egyptské.
Exodus 13. - 19. Vzal také Mojžíš kosti Jozefovy s sebou; nebo byl přísahou zavázal syny Izraelské, řka: Jistotně navštíví vás Bůh, protož vyneste odsud kosti mé s sebou.
Exodus 13. - 20. Vytáhše tedy z Sochot, položili se v Etam při kraji pouště.
Exodus 13. - 21. Hospodin pak předcházel je ve dne v sloupu oblakovém, aby je vedl cestou, v noci pak v sloupu ohnivém, aby svítil jim, aby ve dne i v noci jíti mohli.
Exodus 13. - 22. Neodjal sloupu oblakového ve dne, ani ohnivého sloupu v noci od tváři toho lidu.
Exodus 14. - 1. Mluvil pak Hospodin k Mojžíšovi, řka:
Exodus 14. - 2. Mluv k synům Izraelským, ať navrátíce se, rozbijí stany před Fiarot, mezi Magdalem a mořem, proti Belsefon; naproti němu rozbijete stany při moři.
Exodus 14. - 3. A dí Farao o synech Izraelských: Ssouženi jsou na zemi, sevřela je poušť.
Exodus 14. - 4. I zatvrdím srdce Faraonovo, a honiti je bude, a oslaven budu v Faraonovi a ve všem vojsku jeho; a zvědí Egyptští, že já jsem Hospodin. I učinili tak.
Exodus 14. - 5. Povědíno pak bylo králi Egyptskému, že by lid utíkal. I obráceno jest srdce Faraonovo a služebníků jeho proti lidu, a řekli: Co jsme to učinili, že jsme propustili Izraele, aby nesloužil nám?
Exodus 14. - 6. Protož zapřáhl do svého vozu, a lid svůj vzal s sebou.
Exodus 14. - 7. A vzal šest set vozů vybraných, i všecky vozy Egyptské, nad nimiž nade všemi byli hejtmané.
Exodus 14. - 8. I zatvrdil Hospodin srdce Faraona krále Egyptského, tak že honil syny Izraelské; synové pak Izraelští vyšli v ruce vyvýšené.
Exodus 14. - 9. I honili je Egyptští, a postihli je, když se položili při moři, všickni vozové Faraonovi, a jezdci jeho i vojsko jeho podlé Fiarot, před Belsefon.
Exodus 14. - 10. A když se přiblížil Farao, pozdvihli synové Izraelští očí svých, a aj, Egyptští táhnou za nimi. I báli se velmi, a volali synové Izraelští k Hospodinu.
Exodus 14. - 11. A řekli Mojžíšovi: Zdali proto, že nebylo hrobů v Egyptě, vyvedl jsi nás, abychom zemřeli na poušti? Co jsi nám to učinil, že jsi vyvedl nás z Egypta?
Exodus 14. - 12. Zdali jsme toho nemluvili tobě ještě v Egyptě, řkouce: Nech nás, ať sloužíme Egyptským? Nebo lépe bylo nám sloužiti Egyptským, než zemříti na poušti.
Exodus 14. - 13. I řekl Mojžíš lidu: Nebojte se, stůjte a vizte spasení Hospodinovo, kteréž vám způsobí dnes; nebo Egyptských, kteréž jste viděli dnes, neuzříte nikdy více až na věky.
Exodus 14. - 14. Hospodin bojovati bude za vás, a vy mlčeti budete.
Exodus 14. - 15. I řekl Hospodin Mojžíšovi: Co voláš ke mně? Mluv synům Izraelským, ať jdou předce.
Exodus 14. - 16. Ty pak zdvihni hůl svou, a vztáhni ruku svou na moře, a rozděl je; a nechať jdou synové Izraelští prostředkem moře po suše.
Exodus 14. - 17. Jáť pak, aj, já zatvrdím srdce Egyptských, a vejdou za nimi; i budu oslaven v Faraonovi, a ve všem vojsku jeho, v vozích jeho i v jezdcích jeho.
Exodus 14. - 18. A zvědí Egyptští, že já jsem Hospodin, když oslaven budu v Faraonovi, v vozích jeho a v jezdcích jeho.
Exodus 14. - 19. I bral se anděl Boží, kterýž byl prvé předcházel vojsko Izraelské, a šel z zadu za nimi; nebo hnul se sloup oblakový, kterýž byl před nimi, a stál z zadu za nimi.
Exodus 14. - 20. A přišed mezi vojska Egyptských a vojska Izraelská, byl Egyptským oblakem a tmou, Izraelským pak osvěcoval noc, tak aby nepřiblížili se jedni k druhým přes celou noc.
Exodus 14. - 21. I vztáhl Mojžíš ruku svou na moře, a Hospodin rozdělil moře větrem východním prudce vějícím přes celou noc; a učinil moře v suchost, když se rozstoupily vody.
Exodus 14. - 22. Tedy šli synové Izraelští prostředkem moře po suše, a vody jim byly jako zed po pravé i po levé straně.
Exodus 14. - 23. A honíce je Egyptští, vešli za nimi do prostřed moře, všecka jízda Faraonova, vozové i jízdní jeho.
Exodus 14. - 24. Stalo se pak v bdění jitřním, že pohleděl Hospodin na vojska Egyptských z sloupu ohně a oblaku, a zmátl vojsko Egyptské.
Exodus 14. - 25. A odjal kola vozů jejich, aby je těžce táhli. I řekli Egyptští: Utecme před Izraelem, nebo Hospodin bojuje za ně proti Egyptským.
Exodus 14. - 26. Tedy řekl Hospodin Mojžíšovi: Vztáhni ruku svou na moře, ať se zase vrátí vody na Egyptské, na vozy jejich a na jezdce jejich.
Exodus 14. - 27. I vztáhl Mojžíš ruku svou na moře, a navrátilo se moře ráno k moci své, a Egyptští utíkali proti němu; a vrazil Hospodin Egyptské do prostřed moře.
Exodus 14. - 28. A navrátivše se vody, zatopily vozy i jezdce se vším vojskem Faraonovým, což jich koli vešlo za nimi do moře, tak že nezůstal z nich ani jeden.
Exodus 14. - 29. Ale synové Izraelští šli po suchu prostředkem moře, a vody jim byly místo zdi po pravé i po levé straně.
Exodus 14. - 30. A tak vysvobodil Hospodin v ten den Izraele z ruky Egyptských; a viděl Izrael Egyptské mrtvé na břehu mořském.
Exodus 14. - 31. Viděl také Izrael moc velikou, kterouž prokázal Hospodin na Egyptských. I bál se lid Hospodina, a věřili Hospodinu i Mojžíšovi, služebníku jeho.
Exodus 15. - 1. Tehdy zpíval Mojžíš a synové Izraelští píseň tuto Hospodinu, a řekli takto: Zpívati budu Hospodinu, neboť jest slavně zveleben; koně i s jezdcem uvrhl do moře.
Exodus 15. - 2. Síla má a píseň jest Hospodin, nebo vysvobodil mne. Onť jest Bůh můj silný, protož stánek vzdělám jemu; onť jest Bůh otce mého, protož vyvyšovati ho budu.
Exodus 15. - 3. Hospodin jest udatný bojovník, Hospodin jméno jeho.
Exodus 15. - 4. Vozy Faraonovy i vojsko jeho uvrhl do moře; a nejpřednější hejtmané jeho ztopeni jsou v moři Rudém.
Exodus 15. - 5. Propasti přikryly je; vpadli do hlubiny jako kámen.
Exodus 15. - 6. Pravice tvá, Hospodine, zvelebena jest v síle, pravice tvá, ó Hospodine, potřela nepřítele.
Exodus 15. - 7. A ve mnohé vyvýšenosti své podvrátil jsi povstávající proti tobě; pustils hněv svůj, kterýžto sežral je jako strniště.
Exodus 15. - 8. A duchem chřípí tvých shromážděny jsou vody, stály tekuté vody jako hromada, ssedly se propasti u prostřed moře.
Exodus 15. - 9. Řekl nepřítel: Honiti budu, dohoním se, budu děliti loupeže, nasytí se jimi duše má, vytrhnu meč svůj, zahladí je ruka má.
Exodus 15. - 10. Povanul jsi větrem svým, i přikrylo je moře; pohlceni jsou jako olovo v prudkých vodách.
Exodus 15. - 11. Kdo podobný tobě mezi silnými, ó Hospodine? Kdo jest tak, jako ty, velebný v svatosti, hrozný v chvalách, činící divy?
Exodus 15. - 12. Vztáhls pravici svou, i požřela je země.
Exodus 15. - 13. Zprovodíš v milosrdenství svém lid tento, kterýž jsi vykoupil; laskavě povedeš jej v síle své k příbytku svatosti své.
Exodus 15. - 14. Uslyší lidé, bouřiti se budou; bolest zachvátí obyvatele Filistinské.
Exodus 15. - 15. Tedy zkormoucena budou knížata Idumejská, silné Moábské podejme strach, rozplynou se všickni obyvatelé Kananejští.
Exodus 15. - 16. Připadne na ně strach a lekání, pro velikost ramene tvého; mlčeti budou jako kámen, dokudž nepřejde lid tvůj, ó Hospodine, dokudž nepřejde lid ten, kteréhožs sobě dobyl.
Exodus 15. - 17. Uvedeš je, a štípíš je na hoře dědictví svého, na místě, kteréž jsi k příbytku svému připravil, Hospodine, v svatyni, kterouž utvrdí ruce tvé, Pane.
Exodus 15. - 18. Hospodin kralovati bude na věky věků.
Exodus 15. - 19. Nebo vešli koni Faraonovi s vozy jeho i s jezdci jeho do moře, a obrátil na ně Hospodin vody mořské, synové pak Izraelští šli po suše u prostřed moře.
Exodus 15. - 20. I vzala Maria prorokyně, sestra Aronova, buben v ruku svou, a vyšly za ní všecky ženy s bubny a s píšťalami.
Exodus 15. - 21. I odpovídala jim Maria: Zpívejte Hospodinu, poněvadž slavně zveleben jest; koně i s jezdcem uvrhl do moře.
Exodus 15. - 22. Hnul pak Mojžíš lidem Izraelským od moře Rudého, a táhli na poušť Sur. I šli tři dni po poušti, a nenalezli vod.
Exodus 15. - 23. A přišedše do Marah, nemohli píti vod z Marah, nebo byly hořké; protož nazváno jest jméno jeho Marah.
Exodus 15. - 24. Z té příčiny reptal lid na Mojžíše, řka: Co budeme píti?
Exodus 15. - 25. I volal k Hospodinu, a ukázal mu Hospodin dřevo, kteréž jakž uvrhl do vod, učiněny jsou sladké vody. Tu vydal jemu práva a soudy, a tu ho zkusil.
Exodus 15. - 26. A řekl: Jestliže skutečně poslouchati budeš hlasu Hospodina Boha svého, a činiti budeš, což spravedlivého jest před očima jeho, a nakloníš uší k přikázaním jeho, a ostříhati budeš všech ustavení jeho: žádné nemoci, kterouž jsem dopustil na Egypt, nedopustím na tebe; nebo já jsem Hospodin, kterýž tě uzdravuji.
Exodus 15. - 27. I přišli do Elim, kdež bylo dvanácte studnic vod a sedmdesáte palm; i rozbili tu stany při vodách.
Exodus 16. - 1. Když se pak hnuli z Elim, přišlo všecko množství synů Izraelských na poušť Sin, kteráž jest mezi Elim a Sinai, v patnáctý den druhého měsíce po vyjití z země Egyptské.
Exodus 16. - 2. I reptalo všecko shromáždění synů Izraelských proti Mojžíšovi a proti Aronovi na poušti.
Exodus 16. - 3. A mluvili jim synové Izraelští: Ó bychom byli zemřeli od ruky Hospodinovy v zemi Egyptské, když jsme sedávali nad hrnci masa, když jsme se najídali chleba do sytosti! A teď vyvedli jste nás na tuto poušť, abyste zmořili všecko shromáždění toto hladem.
Exodus 16. - 4. I řekl Hospodin Mojžíšovi: Aj, já dám vám chleba s nebe jako déšť, a vycházeti bude lid a sbírati, což by postačilo na každý den, abych ho zkusil, bude-li choditi v zákoně mém, či nebude.
Exodus 16. - 5. V den pak šestý přistrojí sobě to, co přinesou; a bude toho dvakrát více, než toho, což sbírati mají na každý den.
Exodus 16. - 6. Tedy mluvil Mojžíš a Aron všechněm synům Izraelským: U večer poznáte, že Hospodin vyvedl vás z země Egyptské.
Exodus 16. - 7. A ráno uzříte slávu Hospodinovu; neboť jest slyšel reptání vaše proti Hospodinu. My zajisté co jsme, že repcete proti nám?
Exodus 16. - 8. Mluvil dále Mojžíš: Z toho, pravím, poznáte, když vám dá Hospodin u večer masa, abyste se najedli, a chleba ráno do sytosti, poněvadž slyšel Hospodin reptání vaše, jimiž jste na něj reptali. Nebo my co jsme? Ne proti námť jsou reptání vaše, ale proti Hospodinu.
Exodus 16. - 9. I řekl Mojžíš Aronovi: Mluv ke všemu shromáždění synů Izraelských: Přistuptež před oblíčej Hospodinův; neboť jest slyšel reptání vaše.
Exodus 16. - 10. Stalo se pak, když mluvil Aron ke všemu shromáždění synů Izraelských, že se obrátili tváří k poušti, a aj, sláva Hospodinova ukázala se v oblaku.
Exodus 16. - 11. (A již byl mluvil Hospodin k Mojžíšovi, řka:
Exodus 16. - 12. Slyšelť jsem reptání synů Izraelských. Mluviž jim a pověz: K večerou jísti budete maso, a ráno chlebem nasyceni budete, abyste poznali, že já jsem Hospodin Bůh váš.)
Exodus 16. - 13. Tedy stalo se u večer, že přiletěly křepelky a přikryly tábor; ráno pak spadla rosa okolo táboru.
Exodus 16. - 14. A když přestalo padání rosy, aj, ukázalo se po vrchu pouště drobného cosi a okrouhlého, drobného jako jíní na zemi.
Exodus 16. - 15. Což vidouce synové Izraelští, řekli jeden druhému: Man jest toto. Nebo nevěděli, co by bylo. Tedy řekl jim Mojžíš: To jest ten chléb, kterýž vám dal Hospodin ku pokrmu.
Exodus 16. - 16. To jest, o čemž přikázal Hospodin: Nasbírejte sobě toho každý k svému pokrmu; gomer na jednoho člověka vedlé počtu osob vašich, každý na ty, kteříž jsou v stanu jeho, vezmete.
Exodus 16. - 17. I učinili tak synové Izraelští, a nasbírali jiní více, jiní méně.
Exodus 16. - 18. Potom měřili na gomer. A nezbylo tomu, kdo nasbíral mnoho, a ten, kdo nasbíral málo, neměl nedostatku; ale každý, což mohl snísti, nasbíral.
Exodus 16. - 19. I řekl jim Mojžíš: Žádný ať nic z toho nepozůstavuje k jitru.
Exodus 16. - 20. Ale neuposlechli Mojžíše. Nebo někteří zanechali díl z toho až do jitra; i zčervivělo a zsmradilo se. Pročež rozhněval se na ně Mojžíš.
Exodus 16. - 21. Tak tedy sbírali to každého jitra, každý což snísti mohl. A když horké bylo slunce, tedy se ta manna rozpouštěla.
Exodus 16. - 22. Když pak bylo v den šestý, nasbírali toho chleba dvojnásobně, po dvou gomer na každého; protož přišla všecka knížata toho shromáždění, a pověděli Mojžíšovi.
Exodus 16. - 23. Kterýžto řekl jim: Toť jest, což mluvil Hospodin: Odpočinutí soboty svaté Hospodinu bude zítra. Což byste měli péci, pecte, a což byste vařiti měli, vařte dnes; což pak koli zbude, nechte sobě a schovejte to k jitru.
Exodus 16. - 24. Protož schovali to do rána, jakž přikázal Mojžíš; a nezsmradilo se, ani v něm červů nebylo.
Exodus 16. - 25. I řekl Mojžíš: Jeztež to dnes, poněvadž sobota jest dnes Hospodinu; dnes toho nenaleznete na poli.
Exodus 16. - 26. Po šest dní budete to sbírávati, den pak sedmý sobota jest; nebude bývati manny v ní.
Exodus 16. - 27. Stalo se pak dne sedmého, že vyšli někteří z lidu sbírat, a nenašli.
Exodus 16. - 28. Tedy řekl Hospodin Mojžíšovi: I dokudž zpěčovati se budete přikázaní mých ostříhati a zákonů mých?
Exodus 16. - 29. Viztež, žeť Hospodin vám dal sobotu, a proto on vám dává v den šestý chleba na dva dni. Zůstaňte každý v svém, aniž kdo vycházej z místa svého v den sedmý.
Exodus 16. - 30. I odpočinul lid v den sedmý.
Exodus 16. - 31. Nazval pak lid Izraelský jméno toho chleba man; kterýž byl jako símě koliandrové, a bílý, a chut jeho jako koláče s medem.
Exodus 16. - 32. Řekl také Mojžíš: Toť jest, což přikázal Hospodin: Naplň gomer tou mannou, aby chována byla na budoucí věky vaše, aby viděli pokrm, kterýž jsem vám dával jísti na poušti, když jsem vás vyvedl z země Egyptské.
Exodus 16. - 33. I řekl Mojžíš Aronovi: Vezmi jedno věderce, a vsyp do něho plné gomer manny; a nech jí před tváří Hospodinovou, aby chována byla na budoucí věky vaše.
Exodus 16. - 34. A protož jakž byl přikázal Hospodin Mojžíšovi, nechal jí Aron před svědectvím, aby tu chována byla.
Exodus 16. - 35. Jedli pak synové Izraelští mannu za čtyřidceti let, dokudž nevešli do země, v níž bydliti měli; mannu jedli, dokudž nepřišli k končinám země Kananejské.
Exodus 16. - 36. Gomer pak jest desátý díl efi.
Exodus 17. - 1. Tedy když se odebralo všecko shromáždění synů Izraelských z pouště Sin, po stanovištích svých vedlé rozkazu Hospodinova, položili se v Rafidim, kdež nebylo vod, kteréž by lid píti mohl.
Exodus 17. - 2. Protož domlouval se lid na Mojžíše, pravě: Dejte nám vody, abychom pili. Jimž odpověděl Mojžíš: Proč se na mne domlouváte? Proč pokoušíte Hospodina?
Exodus 17. - 3. I žíznil tu lid pro nedostatek vod, a reptal na Mojžíše a mluvil: Proč jsi vyvedl nás z Egypta, abys mne s syny i dobytky mými žízní zmořil?
Exodus 17. - 4. Tedy volal Mojžíš k Hospodinu, řka: Což mám činiti s tím lidem? Však již tudíž ukamenují mne.
Exodus 17. - 5. I řekl Hospodin Mojžíšovi: Jdiž před lidem, pojma s sebou některé z starších Izraelských; hůl také svou kterouž jsi udeřil v vodu, vezmi do ruky své a jdi.
Exodus 17. - 6. Aj, já státi budu před tebou tam na skále, na Orébě; i udeříš v skálu, a vyjdou z ní vody, kteréž bude píti lid. I učinil tak Mojžíš před očima starších Izraelských.
Exodus 17. - 7. A dal jméno místu tomu Massah a Meribah, pro reptání synů Izraelských, a že pokoušeli Hospodina, řkouce: Jest-li Hospodin u prostřed nás, či není?
Exodus 17. - 8. Přitáhl pak Amalech, a bojoval s Izraelem v Rafidim.
Exodus 17. - 9. I řekl Mojžíš k Jozue: Vybeř nám některé muže, a vytáhna, bojuj s Amalechem; já zítra státi budu na vrchu hory, a hůl Boží v ruce své míti budu.
Exodus 17. - 10. Tedy Jozue udělal tak, jakž mu poručil Mojžíš, a bojoval s Amalechem; Mojžíš pak, Aron a Hur vstoupili na vrch hory.
Exodus 17. - 11. A dokudž Mojžíš vzhůru držel ruce své, vítězil Izrael; ale jakž opouštěl ruku svou, přemáhal Amalech.
Exodus 17. - 12. Ale že ruce Mojžíšovy byly obtíženy, protož vzavše kámen, podložili pod něho, a on sedl na něm; Aron pak a Hur podpírali ruce jeho, jeden z jedné, druhý z druhé strany. I byly obě ruce jeho vztažené až do západu slunce.
Exodus 17. - 13. A tak porazil Jozue Amalecha i lid jeho mečem.
Exodus 17. - 14. Mluvil potom Hospodin k Mojžíšovi: Vpiš to do knih na památku, a pilně to vkládej v uši Jozue, že do konce vyhladím památku Amalechovu všudy pod nebem.
Exodus 17. - 15. Tedy vzdělal Mojžíš oltář a nazval jméno jeho: Hospodin korouhev má.
Exodus 17. - 16. Nebo řekl: Tak má jmenován býti, proto že ruka nad trůnem Hospodinovým osvědčuje boj Hospodinův proti Amalechovi od národu až do národu.
Exodus 18. - 1. Uslyšel pak Jetro, kníže Madianské, test Mojžíšův, o všech věcech, kteréž učinil Bůh Mojžíšovi a Izraelovi, lidu svému, že vyvedl Hospodin Izraele z Egypta.
Exodus 18. - 2. A vzal Jetro, test Mojžíšův, Zeforu manželku Mojžíšovu, kterouž byl odeslal,
Exodus 18. - 3. A dva syny její, z nichž jméno jednoho Gerson; nebo řekl: Příchozí jsem byl v zemi cizí;
Exodus 18. - 4. Jméno pak druhého Eliezer; nebo řekl: Bůh otce mého spomocník můj byl, a vytrhl mne od meče Faraonova.
Exodus 18. - 5. I přišel Jetro, test Mojžíšův, s syny jeho i s ženou jeho k Mojžíšovi na poušť, kdež se byl položil při hoře Boží.
Exodus 18. - 6. A vzkázal Mojžíšovi: Já, test tvůj Jetro, jdu k tobě, i žena tvá a oba synové její s ní.
Exodus 18. - 7. I vyšel Mojžíš proti testi svému, a pokloniv se, políbil ho. I ptal se jeden druhého, jak se má; potom vešli do stanu.
Exodus 18. - 8. A vypravoval Mojžíš testi svému všecko, což učinil Hospodin Faraonovi a Egyptským pro Izraele, a o všech nevolech, kteréž přicházely na ně na cestě, a jak je vysvobodil Hospodin.
Exodus 18. - 9. I radoval se Jetro ze všeho dobrého, což učinil Hospodin Izraelovi, a že vytrhl jej z ruky Egyptských.
Exodus 18. - 10. A řekl Jetro: Požehnaný Hospodin, kterýž vytrhl vás z ruky Egyptských a z ruky Faraonovy, kterýž vytrhl ten lid z poroby Egyptské.
Exodus 18. - 11. Nyní jsem poznal, že větší jest Hospodin nade všecky bohy; nebo touž věcí, kterouž se vyvyšovali, on je převýšil.
Exodus 18. - 12. A vzal Jetro, test Mojžíšův, zápal a oběti, kteréž obětoval Bohu. Potom přišel Aron a všickni starší Izraelští, aby jedli chléb s tchánem Mojžíšovým před Bohem.
Exodus 18. - 13. Nazejtří pak posadil se Mojžíš, aby soudil lid; a stál lid před Mojžíšem od jitra až do večera.
Exodus 18. - 14. Vida pak test Mojžíšův všecku práci jeho při lidu, řekl: Co jest to, což děláš s lidem? Proč ty sám sedíš, a všecken lid stojí před tebou od jitra až do večera?
Exodus 18. - 15. Odpověděl Mojžíš tchánu svému: Přichází ke mně lid raditi se s Bohem.
Exodus 18. - 16. Když mají o nějakou věc činiti, přicházejí ke mně, a soud činím mezi stranami, a oznamuji rady Boží a ustanovení jeho.
Exodus 18. - 17. I řekl jemu test Mojžíšův: Nedobře děláš.
Exodus 18. - 18. Tudíž tak ustaneš i ty i lid, kterýž s tebou jest. Nad možnost tvou těžká jest tato věc, nebudeš jí moci sám dosti učiniti.
Exodus 18. - 19. Protož nyní uposlechni řeči mé; poradím tobě, a bude Bůh s tebou. Stůj ty za lid před Bohem, a donášej věci nesnadné k Bohu.
Exodus 18. - 20. A vysvětluj jim řády a zákony, a oznamuj jim cestu, po níž by šli, a co by dělati měli.
Exodus 18. - 21. Vyhledej také ze všeho lidu muže statečné, bohabojné, muže pravdomluvné, kteříž v nenávisti mají lakomství, a ustanov z nich knížata nad tisíci, setníky, padesátníky a desátníky.
Exodus 18. - 22. Oni ať soudí lid každého času. Což bude většího, vznesou na tebe, a menší pře sami nechť soudí; a tak lehčeji bude tobě, když jiní ponesou břímě s tebou.
Exodus 18. - 23. Jestliže to učiníš a rozkážeť Bůh, budeš moci trvati; také i všecken lid tento navracovati se bude k místům svým pokojně.
Exodus 18. - 24. Tedy uposlechl Mojžíš řeči tchána svého, a učinil všecko, což on řekl.
Exodus 18. - 25. A vybral Mojžíš muže statečné ze všeho Izraele, a ustanovil je hejtmany nad lidem, knížata nad tisíci, setníky, padesátníky a desátníky,
Exodus 18. - 26. Kteříž soudili lid každého času. Nesnadnější věci vznášeli na Mojžíše, všecky pak menší pře sami soudili.
Exodus 18. - 27. Potom propustil Mojžíš tchána svého; i odšel do země své.
Exodus 19. - 1. Měsíce třetího po vyjití synů Izraelských z země Egyptské, v ten den přišli na poušť Sinai.
Exodus 19. - 2. Nebo hnuvše se z Rafidim, přišli až na poušť Sinai a položili se na té poušti; a tu rozbili Izraelští stany naproti hoře.
Exodus 19. - 3. Mojžíš pak vstoupil k Bohu. A mluvil hlasem k němu Hospodin s té hory, řka: Takto díš domu Jákobovu, a oznámíš synům Izraelským:
Exodus 19. - 4. Sami jste viděli, co jsem učinil Egyptským, a jak jsem vás nesl na křídlách orličích, a přivedl jsem vás k sobě.
Exodus 19. - 5. Protož nyní, jestliže skutečně poslouchati budete hlasu mého, a ostříhati smlouvy mé, budete mi lid zvláštní mimo všecky lidi, ačkoli má jest všecka země.
Exodus 19. - 6. A vy budete mi království kněžské a národ svatý. Tať jsou slova, kteráž mluviti budeš synům Izraelským.
Exodus 19. - 7. Protož přišel Mojžíš a svolav starší lidu, předložil jim všecka slova ta, kteráž mu přikázal Hospodin.
Exodus 19. - 8. Odpověděl pak všecken lid společně, a řekl: Cožkoli mluvil Hospodin, budeme činiti. A oznámil zas Mojžíš Hospodinu slova lidu.
Exodus 19. - 9. I řekl Hospodin Mojžíšovi: Aj, já půjdu k tobě v hustém oblaku, aby slyšel lid, když mluviti budu s tebou, ano také, aby tobě věřil na věky. Nebo byl oznámil Mojžíš Hospodinu slova lidu.
Exodus 19. - 10. Řekl dále Hospodin Mojžíšovi: Jdi k lidu, a posvěť jich dnes a zítra; a nechť svá roucha zeperou.
Exodus 19. - 11. A ať jsou hotovi ke dni třetímu, nebo v den třetí sstoupí Hospodin před očima všeho lidu na horu Sinai.
Exodus 19. - 12. Uložíš pak lidu meze všudy vůkol a povíš: Varujte se, abyste nevstupovali na horu, ani nedotýkali se krajů jejích. Kdož by se koli dotkl hory, smrtí umře.
Exodus 19. - 13. Nedotkneť se ho ruka, ale ukamenován neb zastřelen bude; buď že by hovado bylo, buď člověk, nebudeť živ. Když se zdlouha troubiti bude, teprv oni vstoupí na horu.
Exodus 19. - 14. Sstoupiv tedy Mojžíš s hůry k lidu, posvětil ho; a oni zeprali roucha svá.
Exodus 19. - 15. I mluvil k lidu: Buďtež hotovi ke dni třetímu; nepřistupujte k manželkám svým.
Exodus 19. - 16. I stalo se dne třetího, když bylo ráno, že bylo hřímání s blýskáním a oblak hustý na té hoře, zvuk také trouby velmi tuhý, až se zhrozil všecken lid, kterýž byl v ležení.
Exodus 19. - 17. Tedy Mojžíš vyvedl lid z ležení vstříc Bohu; a lid stál dole pod horou.
Exodus 19. - 18. Hora pak Sinai všecka se kouřila, proto že sstoupil na ni Hospodin v ohni, a vystupoval dým její jako dým z vápenice, a třásla se všecka hora velmi hrubě.
Exodus 19. - 19. Zvuk také trouby více se rozmáhal, a silil se náramně. Mojžíš mluvil, a Bůh mu odpovídal hlasem.
Exodus 19. - 20. Sstoupil pak Hospodin na horu Sinai, na vrch hory; a když povolal Hospodin Mojžíše na vrch hory, vstoupil Mojžíš.
Exodus 19. - 21. I řekl Hospodin Mojžíšovi: Sstup, osvědč lidu, ať se nevytrhují k Hospodinu, chtějíce ho viděti, aby nepadlo jich množství;
Exodus 19. - 22. Nýbrž ani sami kněží, kteříž, majíce přistupovati k Hospodinu, posvěcují se, aby se neobořil na ně Hospodin.
Exodus 19. - 23. Mojžíš pak řekl Hospodinu: Nebudeť moci lid vstoupiti na horu Sinai, poněvadž jsi ty osvědčil nám, řka: Obmez horu a posvěť ji.
Exodus 19. - 24. I řekl jemu Hospodin: Jdi, sstup, a potom vstup ty a Aron s tebou. Kněží pak a lid ať se nepokoušejí vstoupiti k Hospodinu, aby se na ně neobořil.
Exodus 19. - 25. I sešel Mojžíš k lidu, a to jim oznámil.
Exodus 20. - 1. I mluvil Bůh všecka slova tato, řka:
Exodus 20. - 2. Já jsem Hospodin Bůh tvůj, kterýž jsem tě vyvedl z země Egyptské, z domu služby.
Exodus 20. - 3. Nebudeš míti bohů jiných přede mnou.
Exodus 20. - 4. Neučiníš sobě rytiny, ani jakého podobenství těch věcí, kteréž jsou na nebi svrchu, ani těch, kteréž na zemi dole, ani těch, kteréž u vodách pod zemí.
Exodus 20. - 5. Nebudeš se jim klaněti, ani jich ctíti. Nebo já jsem Hospodin Bůh tvůj, Bůh silný, horlivý, navštěvující nepravost otců na synech do třetího i čtvrtého pokolení těch, kteříž nenávidí mne,
Exodus 20. - 6. A činící milosrdenství nad tisíci těmi, kteříž mne milují, a ostříhají přikázaní mých.
Exodus 20. - 7. Nevezmeš jména Hospodina Boha svého nadarmo; neboť nenechá bez pomsty Hospodin toho, kdož by bral jméno jeho nadarmo.
Exodus 20. - 8. Pomni na den sobotní, abys jej světil.
Exodus 20. - 9. Šest dní pracovati budeš, a dělati všeliké dílo své;
Exodus 20. - 10. Ale dne sedmého odpočinutí jest Hospodina Boha tvého. Nebudeš dělati žádného díla, ty i syn tvůj i dcera tvá, služebník tvůj i děvka tvá, hovado tvé i příchozí, kterýž jest v branách tvých.
Exodus 20. - 11. Nebo v šesti dnech učinil Hospodin nebe a zemi, moře a všecko, což v nich jest, a odpočinul dne sedmého; protož požehnal Hospodin dne sobotního, a posvětil ho.
Exodus 20. - 12. Cti otce svého i matku svou, ať se prodlejí dnové tvoji na zemi, kterouž Hospodin Bůh tvůj dá tobě.
Exodus 20. - 13. Nezabiješ.
Exodus 20. - 14. Nesesmilníš.
Exodus 20. - 15. Nepokradeš.
Exodus 20. - 16. Nepromluvíš proti bližnímu svému křivého svědectví.
Exodus 20. - 17. Nepožádáš domu bližního svého, aniž požádáš manželky bližního svého, ani služebníka jeho, ani děvky jeho, ani vola jeho, ani osla jeho, ani cožkoli jest bližního tvého.
Exodus 20. - 18. Veškeren pak lid viděl hřímání to a blýskání, a zvuk trouby, a horu kouřící se. To když viděl lid, pohnuli se a stáli zdaleka.
Exodus 20. - 19. A řekli Mojžíšovi: Mluv ty s námi, a poslouchati budeme; a nechť nemluví s námi Bůh, abychom nezemřeli.
Exodus 20. - 20. Odpověděl Mojžíš lidu: Nebojte se; nebo pro zkušení vás sám Bůh přišel, aby bázeň jeho byla mezi vámi, abyste nehřešili.
Exodus 20. - 21. Tedy stál lid zdaleka; Mojžíš pak přistoupil k mrákotě, kdež byl Bůh.
Exodus 20. - 22. I řekl Hospodin Mojžíšovi: Tak povíš synům Izraelským: Vy jste sami viděli, že s nebe mluvil jsem s vámi.
Exodus 20. - 23. Protož nevyzdvihujte ničehož ku poctě se mnou; bohů stříbrných a bohů zlatých neučiníte sobě.
Exodus 20. - 24. Oltář z země uděláš mi a obětovati budeš na něm zápaly své, a pokojné oběti své, ovce své a voly své. Na kterémkoli místě rozkáži slaviti památku jména svého, přijdu k tobě a požehnám tobě.
Exodus 20. - 25. Jestliže mi pak vzděláš oltář kamenný, nedělej ho z kamene tesaného; nebo jestliže pozdvihneš železa na něj, poškvrníš ho.
Exodus 20. - 26. Aniž po stupních vstupovati budeš k oltáři mému, aby hanba tvá u něho odkryta nebyla.
Exodus 21. - 1. Tito jsou pak soudové, kteréž jim předložíš:
Exodus 21. - 2. Jestliže koupíš k službě Žida, šest let sloužiti bude, a sedmého odejde svobodný darmo.
Exodus 21. - 3. Přišel-li by sám toliko, sám také odejde; pakli měl ženu, vyjde s ním i žena jeho.
Exodus 21. - 4. Jestliže pán jeho dá mu ženu, a ona zrodí jemu syny neb dcery: žena ta i děti její budou pána jeho, on pak sám toliko odejde.
Exodus 21. - 5. Pakli by řekl služebník: Miluji pána svého, manželku svou a syny své, nevyjdu svobodný:
Exodus 21. - 6. Tedy postaví ho pán jeho před soudci, a přivede ho ke dveřím neb k veřeji,a probodne pán jeho ucho jemu špicí; i zůstaneť služebníkem jeho na věky.
Exodus 21. - 7. Když by pak prodal někdo dceru svou, aby byla děvkou, nevyjdeť tak, jako vycházejí služebníci.
Exodus 21. - 8. Nelíbila-li by se pánu svému, kterýž jí sobě ještě nezasnoubil, dopustí ji vyplatiti. Lidu cizímu nebude míti práva prodati ji, poněvadž zhřešil proti ní.
Exodus 21. - 9. Pakli by synu svému ji zasnoubil, učiníť jí tak, jakž obyčej jest činiti dcerám.
Exodus 21. - 10. A dal-li by mu jinou, z stravy její, oděvu jejího, a přívětivosti manželské nic této neujme.
Exodus 21. - 11. Neudělal-li by nic z toho trojího, vyjde darmo bez stříbra.
Exodus 21. - 12. Kdo by ubil člověka, až by od toho umřel, smrtí umře.
Exodus 21. - 13. Když by pak neukládal o bezživotí jeho, než Bůh dal by jej v ruce jeho: tedy uložím tobě místo, do něhož by takový mohl uteci.
Exodus 21. - 14. Pakli by kdo tak pyšně sobě počínal proti bližnímu svému, že by ho lstivě zabil, i od oltáře mého odtrhneš jej, aby umřel.
Exodus 21. - 15. Kdo by otce svého neb matku svou bil, smrtí ať umře.
Exodus 21. - 16. Kdo by pak, ukradna někoho, prodal jej, a nalezen by byl v ruce jeho, smrtí ať umře.
Exodus 21. - 17. I ten, kdož by zlořečil otci svému neb mateři své, smrtí ať umře.
Exodus 21. - 18. Když by se svadili muži, a urazil by který bližního svého kamenem neb pěstí, a ten by neumřel, než složil se na lůži;
Exodus 21. - 19. A potom by povstal a chodil vně o holi své: již nebude vinen ten, kdož urazil; toliko co zatím obmeškal, to jemu nahradí, a na vyhojení jeho naloží.
Exodus 21. - 20. Když by pak ubil kdo služebníka svého neb děvku svou kyjem, tak že by umřel mu v ruce jeho: pomstou pomštěno bude nad takovým.
Exodus 21. - 21. A však jestliže by den neb dva přečkal, neponese pomsty, nebo jej zaplatil.
Exodus 21. - 22. Když by se svadili muži, a urazili ženu těhotnou, tak že by vyšel z ní plod její, však by se zhouba nestala: pokutován bude, jakž by uložil naň muž té ženy, a dá vedlé uznání soudců.
Exodus 21. - 23. Pakliť by smrt přišla, tedy dáš život za život,
Exodus 21. - 24. Oko za oko, zub za zub, ruku za ruku, nohu za nohu,
Exodus 21. - 25. Spáleninu za spáleninu, ránu za ránu, modřinu za modřinu.
Exodus 21. - 26. Jestliže by kdo urazil služebníka svého v oko, aneb děvku svou v oko, tak že by jej o ně připravil: svobodného jej propustí za oko jeho.
Exodus 21. - 27. Pakli by zub služebníku svému neb zub děvce své vyrazil, svobodného jej propustí za zub jeho.
Exodus 21. - 28. Jestliže by vůl utrkl muže neb ženu, tak že by umřel člověk: ukamenován bude ten vůl, aniž jedeno bude maso jeho, však pán vola toho bez viny bude.
Exodus 21. - 29. Než byl-liť by vůl trkavý prvé, a bylo by to osvědčeno pánu jeho, on pak nezavřel by ho, a v tom zabil by muže neb ženu: vůl ten ukamenován bude, a pán jeho také umře.
Exodus 21. - 30. Pakliť mu bude uloženo, aby se vyplatil: tedy dá výplatu za život svůj, jakážkoli na něj uložena bude.
Exodus 21. - 31. Buď že by syna utrkl, buď dceru, podlé soudu toho stane se jemu.
Exodus 21. - 32. Jestliže by služebníka vůl ztrkal neb děvku, třidceti lotů stříbra dá pánu jeho, a vůl ten bude ukamenován.
Exodus 21. - 33. Kdyby kdo odhradil studnici, a neb vykopal někdo studnici, a zase jí nepřikryl, a vpadl by tam vůl neb osel:
Exodus 21. - 34. Pán té studnice nahradí to, a peníze položí pánu jeho, a což se zabilo, to sobě míti bude.
Exodus 21. - 35. A ustrčil-li by vůl něčí vola sousedova, že byl umřel: tedy prodadí vola toho živého, a podělí se penězi jeho; i s zabitým volem také se rozdělí.
Exodus 21. - 36. Pakli vědíno bylo, že vůl byl trkavý prvé, a nezavřel ho pán jeho: bez výmluvy ať dá vola za vola, a zabitý ať mu zůstane.
Exodus 22. - 1. Jestliže by kdo ukradl vola aneb dobytče, a zabil by je neb prodal: pět volů navrátí za toho vola, a čtvero dobytčat za to dobytče.
Exodus 22. - 2. (Jestliže by zloděj zastižen byl při podkopávání a ubit jsa, umřel by: ten, kdo ho ranil, nebude vinen smrtí.
Exodus 22. - 3. Pakli by to ve dne učinil, smrtí vinen bude.) Bez prodlévání ať navrátí; pakli nemá co, prodán bude pro zlodějství své.
Exodus 22. - 4. Jestliže nalezena bude v rukou jeho krádež, buď vůl, neb osel, buď dobytče ještě živé, dvénásobně navrátí.
Exodus 22. - 5. Jestliže by kdo spásl pole neb vinici, a vpustil hovado své, aby se páslo na cizím poli: což nejlepšího má na poli svém neb vinici své, tím tu škodu nahradí.
Exodus 22. - 6. Vyšel-li by oheň, a chytilo by se trní, a shořel by stoh neb stojaté obilí neb pole: nahradí ten, kdož zapálil, to, což shořelo.
Exodus 22. - 7. Kdyby někdo dal schovati bližnímu svému peníze neb nádoby, a bylo by ukradeno z domu muže toho, jestliže nalezen bude zloděj, dvojnásobně navrátí.
Exodus 22. - 8. Pakli nebude zloděj nalezen, tedy postaven bude pán domu toho před soudce, a přisáhne, že nevztáhl ruky své na věc bližního svého.
Exodus 22. - 9. O všelijakou věc, o niž by byla nesnáz, buď o vola neb osla, dobytče neb roucho, pro všelikou věc ztracenou, když by kdo pravil, že to jest: před soudce přijde pře obou dvou; ten, kohož oni vinného usoudí, dvojnásobně navrátí bližnímu svému.
Exodus 22. - 10. Jestliže by kdo dal bližnímu svému k chování osla neb vola, neb dobytče a jakékoli hovado, a umřelo by neb ochromělo, neb zajato bylo, že žádný neviděl:
Exodus 22. - 11. Přísaha Hospodinova vkročí mezi oba, že nevztáhl ruky své k věci bližního svého; a přijme jej v tom pán věci té, a onen nebude povinen navraceti.
Exodus 22. - 12. Pakli by krádeží vzato bylo od něho, navrátiti zase má pánu jeho.
Exodus 22. - 13. Pakli by udáveno bylo, postaví svědka a nebude povinen upláceti toho, což udáveno jest.
Exodus 22. - 14. Kdyby pak někdo vypůjčil něčeho od bližního svého, a ochromělo by aneb umřelo v nepřítomnosti pána jeho, bez výmluvy navrátí zase.
Exodus 22. - 15. Pakli by pán jeho byl s ním, není povinen platiti, poněvadž bylo za peníze najaté, a přišlo za mzdu svou.
Exodus 22. - 16. Jestliže by kdo namluvil pannu, kteráž není zasnoubena, a spal by s ní: dáť jí věno, a vezme ji sobě za manželku.
Exodus 22. - 17. Pakli by otec její nikoli nechtěl jí dáti jemu, odváží stříbra podlé obyčeje věna panenského.
Exodus 22. - 18. Čarodějnici nedáš živu býti.
Exodus 22. - 19. Kdo by koli scházel se s hovadem, smrtí ať umře.
Exodus 22. - 20. Kdo by obětoval bohům, kromě samému Hospodinu, jako proklatý vyhlazen bude.
Exodus 22. - 21. Příchozímu neučiníš křivdy, aniž utiskneš ho; nebo příchozí byli jste v zemi Egyptské.
Exodus 22. - 22. Žádné vdovy neb sirotka trápiti nebudete.
Exodus 22. - 23. Pakli bez lítosti trápiti je budete, a oni by volali ke mně, vězte, že vyslyším křik jejich.
Exodus 22. - 24. A rozhněvá se prchlivost má, i zbiji vás mečem; a budou ženy vaše vdovy a děti vaši sirotci.
Exodus 22. - 25. Půjčíš-li peněz lidu mému chudému, kterýž jest s tebou: nebudeš jemu jako lichevník, aniž ho lichvou obtížíš.
Exodus 22. - 26. Pakli v základu vezmeš roucho bližního svého, do západu slunce jemu je navrátíš.
Exodus 22. - 27. Nebo ten jediný má oděv, to jest roucho, jímž přikrývá tělo své, a na němž spí. Když bude volati ke mně, tedy uslyším, nebo jsem milosrdný.
Exodus 22. - 28. Soudcům nebudeš utrhati, a knížeti lidu svého zlořečiti nebudeš.
Exodus 22. - 29. Z hojnosti obilí, a tekutých věcí svých neobmeškáš prvotin obětovati. Prvorozeného z synů svých mně dáš.
Exodus 22. - 30. Tak učiníš s volem svým a s dobytkem svým: Sedm dní bude s matkou svou, dne pak osmého mně je dáš.
Exodus 22. - 31. Lid svatý budete mi, a nebudete jísti masa z udáveného na poli; psu je vržete.
Exodus 23. - 1. Nebudeš vynášeti pověsti lživé. Neklaď s bezbožným ruky své, abys měl býti s ním svědek nepravý.
Exodus 23. - 2. Nepostoupíš po množství ke zlému,a nebudeš se přimlouvati k rozepři, tak abys se uchýlil po větším počtu k převrácení soudu.
Exodus 23. - 3. Ani chudého šanovati nebudeš v při jeho.
Exodus 23. - 4. Trefil-li bys na vola nepřítele svého neb osla jeho, an bloudí, obrátíš a dovedeš ho k němu.
Exodus 23. - 5. Uzřel-li bys an osel toho, jenž tě má v nenávisti, leží pod břemenem svým, zdaž se zdržíš, abys mu neměl pomoci? Nýbrž opravdově pomůžeš jemu, spolu s tím, kdož tě v nenávisti má.
Exodus 23. - 6. Nepřevrátíš soudu chudého svého v jeho při.
Exodus 23. - 7. Od slova lživého vzdálíš se. Nevinného a spravedlivého nezabiješ, nebo já neospravedlním bezbožného.
Exodus 23. - 8. Aniž bráti budeš darů, nebo dar oslepuje i prozřetelné, a převrací slova spravedlivých.
Exodus 23. - 9. Příchozího nebudeš ssužovati; nebo sami znáte, jaký jest život příchozích, poněvadž pohostinu jste byli v zemi Egyptské.
Exodus 23. - 10. Po šest let osívati budeš zemi svou, a shromažďovati úrodu její;
Exodus 23. - 11. Sedmého pak léta ponecháš jí, ať odpočine, aby jedli chudí lidu tvého. Co pak zůstane po nich, pojí zvěř polní. Tak uděláš s vinicí svou i s olivovím svým.
Exodus 23. - 12. Šest dní budeš dělati díla svá, dne pak sedmého přestaneš, aby odpočinul vůl tvůj i osel tvůj, a oddechl syn děvky tvé i příchozí.
Exodus 23. - 13. Ve všech těch věcech, kteréž mluvil jsem vám, ostříhati se budete. Jména bohů cizích ani připomínati nebudete, aniž bude slyšáno z úst tvých.
Exodus 23. - 14. Třikrát slaviti mi budeš svátek na každý rok.
Exodus 23. - 15. Slavnosti přesnic ostříhati budeš. Sedm dní jísti budeš chleby přesné, jakž jsem přikázal tobě, v čas vyměřený měsíce Abib; nebo v ten vyšel jsi z Egypta. Aniž se ukážete přede mnou prázdní.
Exodus 23. - 16. A držeti budeš slavnost žně, když mi obětovati budeš prvotiny prací svých z toho, což jsi vsel na poli. Slavnost také sklizení držeti budeš při vyjití roku, když sklidíš práce své z pole.
Exodus 23. - 17. Třikrát v roce ukáže se každý z tvých pohlaví mužského před tváří Panovníka Hospodina.
Exodus 23. - 18. Nebudeš obětovati krve z oběti mé, dokavadž u tebe kvas jest, aniž zůstane tuk slavnosti mé do jitra.
Exodus 23. - 19. Prvotiny prvních úrod země své přinášeti budeš do domu Hospodina Boha svého. Nebudeš vařiti kozelce v mléku mateře jeho.
Exodus 23. - 20. Aj, já pošli anděla před tebou, aby ostříhal tebe na cestě, a přivedl tě na místo, kteréž jsem připravil.
Exodus 23. - 21. Šetrně se měj před ním, a poslouchej hlasu jeho. Nepopouzej ho, neboť nepromine přestoupení vašeho, poněvadž jméno mé jest u prostřed něho.
Exodus 23. - 22. Nebo budeš-li věrně poslouchati hlasu jeho, a činiti, cožť bych koli řekl: tedy nepřítelem budu nepřátel tvých, a trápiti budu ty, jenž tebe trápí.
Exodus 23. - 23. Nebo půjde anděl můj před tebou, a uvede tě do země Amorejského a Hetejského, Ferezejského a Kananejského, Hevejského a Jebuzejského, kteréž vyhladím.
Exodus 23. - 24. Nebudeš se klaněti bohům jejich, ani jim sloužiti, aniž dělati budeš tak, jako oni dělají; ale z gruntu vyvrátíš je, a obrazy jejich na kusy stroskoceš.
Exodus 23. - 25. Sloužiti pak budete Hospodinu Bohu svému, a požehnáť chlebu tvému i vodám tvým; a odejmu nemoc z prostředku tvého.
Exodus 23. - 26. Nebudeť, která by potratila, ani neplodná v zemi tvé; počet dnů tvých doplním.
Exodus 23. - 27. Strach svůj pustím před tebou, a předěsím všeliký lid, proti kterémuž vyjdeš, a způsobím to, aby všickni nepřátelé tvoji utíkali před tebou.
Exodus 23. - 28. Pošli i sršně před tebou, aby vyhnali Hevea, a Kananea a Hetea před tváří tvou.
Exodus 23. - 29. Nevyženu ho od tváři tvé v jednom roce, aby se země neobrátila v poušť, a nerozmnožily se proti tobě šelmy divoké.
Exodus 23. - 30. Pomalu vyháněti jej budu od tváři tvé, až bys ty se rozplodil, a dědičně mohl ujíti zemi.
Exodus 23. - 31. Položím pak meze tvé od moře Rudého až k moři Filistinskému, a od pouště až k řece; nebo v ruce vaše dám obyvatele země, a vyženeš je od tváři své.
Exodus 23. - 32. Neučiníš s nimi a bohy jejich smlouvy.
Exodus 23. - 33. Nebudou bydliti v zemi tvé, aby nepřipravili tě k hříchu proti mně, když bys ctil bohy jejich; nebo by to bylo tobě osídlem.
Exodus 24. - 1. Mojžíšovi pak řekl: Vstup k Hospodinu ty a Aron, Nádab a Abiu, a sedmdesáte z starších Izraelských, a klaněti se budete zdaleka.
Exodus 24. - 2. Sám pak toliko Mojžíš vstoupí k Hospodinu, ale oni se nepřiblíží; aniž lid vstoupí s ním.
Exodus 24. - 3. Tedy přišel Mojžíš, a vypravoval lidu všecka slova Hospodinova a všecky soudy. I odpověděl všecken lid jedním hlasem, a řekli: Všecka slova, kteráž mluvil Hospodin, učiníme.
Exodus 24. - 4. Napsal pak Mojžíš všecka slova Hospodinova, a vstav ráno, vzdělal oltář pod horou, a dvanácte sloupů podlé počtu dvanáctera pokolení Izraelského.
Exodus 24. - 5. A poslal mládence z synů Izraelských, kteříž obětovali zápaly; a obětovali oběti pokojné Hospodinu, totiž voly.
Exodus 24. - 6. I vzav Mojžíš polovici krve, vlil do medenic, a polovici druhou vylil na oltář.
Exodus 24. - 7. Vzav také knihu smlouvy, četl v uších lidu. Kteříž řekli: Cožkoli mluvil Hospodin, činiti a poslouchati budeme.
Exodus 24. - 8. Vzal také Mojžíš krev a pokropil lidu a řekl: Aj, krev smlouvy, kterouž učinil s vámi Hospodin při všech těchto věcech.
Exodus 24. - 9. Potom vstoupili Mojžíš a Aron, Nádab a Abiu a sedmdesáte z starších Izraelských,
Exodus 24. - 10. A viděli Boha Izraelského. A pod nohami jeho bylo jako dílo z kamene zafirového, a jako nebe, když jest jasné.
Exodus 24. - 11. Na knížata pak synů Izraelských nevztáhl ruky své, ačkoli viděli Boha, a potom jedli i pili.
Exodus 24. - 12. I řekl Hospodin Mojžíšovi: Vstup ke mně na horu a buď tam; a dám tobě tabule kamenné, zákon i přikázaní, kteráž jsem napsal, abys je učil.
Exodus 24. - 13. Tedy vstal Mojžíš a Jozue služebník jeho; i vstoupil Mojžíš na horu Boží.
Exodus 24. - 14. Starším pak řekl: Zůstaňte tuto, dokudž se nenavrátíme k vám. A teď Aron a Hur jsou s vámi, kdož by měl rozepři, k nim ať jde.
Exodus 24. - 15. Tedy vstoupil Mojžíš na horu, a přikryl oblak horu.
Exodus 24. - 16. I přebývala sláva Hospodinova na hoře Sinai, a přikryl ji oblak za šest dní; a dne sedmého zavolal na Mojžíše z prostřed oblaku.
Exodus 24. - 17. A tvárnost slávy Hospodinovy byla jako spalující oheň na vrchu hory, před očima synů Izraelských.
Exodus 24. - 18. I všel Mojžíš do prostřed oblaku a vstoupil na horu. A byl Mojžíš na hoře čtyřidceti dní a čtyřidceti nocí.
Exodus 25. - 1. I mluvil Hospodin k Mojžíšovi, řka:
Exodus 25. - 2. Mluv k synům Izraelským, ať mi vybírají obět vzhůru pozdvižení. Od každého člověka, kterýž by ji z srdce dobrovolně dal, přijměte takovou obět mou.
Exodus 25. - 3. Tatoť pak jest obět pozdvižení, kterouž budete bráti od nich: Zlato, a stříbro, a měď,
Exodus 25. - 4. Postavec modrý, šarlat, a červec dvakrát barvený, bílé hedbáví a srsti kozí;
Exodus 25. - 5. Též kůže skopcové na červeno barvené, a kůže jezevčí, a dříví setim,
Exodus 25. - 6. Olej k svícení, vonné věci na olej ku pomazování, a pro kadění vonné věci;
Exodus 25. - 7. Kamení onychinové, a jiné kamení k vsazování do náramníku a náprsníku.
Exodus 25. - 8. I udělajíť mi svatyni, abych bydlil uprostřed nich.
Exodus 25. - 9. Vedlé všeho, jakž já ukazuji tobě podobenství stánku a podobenství všech nádob jeho, tak uděláte.
Exodus 25. - 10. Udělají také truhlu z dříví setim. Půl třetího lokte bude dlouhost její, půl druhého lokte širokost její, půl druhého také lokte vysokost její.
Exodus 25. - 11. A obložíš ji zlatem čistým, vnitř i zevnitř obložíš ji; a uděláš nad ní vůkol korunu zlatou.
Exodus 25. - 12. Sliješ k ní také čtyři kruhy zlaté, kteréž přiděláš ke čtyřem úhlům jejím, dva totiž kruhy po jedné straně její, a dva kruhy po druhé straně její.
Exodus 25. - 13. Uděláš k tomu i sochory z dříví setim, a obložíš je zlatem.
Exodus 25. - 14. I uvlečeš sochory do kruhů po stranách té truhly, aby na nich nošena byla truhla.
Exodus 25. - 15. V kruzích té truhly budou bývati sochorové; nebudou vytahováni z nich.
Exodus 25. - 16. A dáš do truhly svědectví, kteréž dám tobě.
Exodus 25. - 17. Uděláš i slitovnici z zlata čistého. Půl třetího lokte bude dlouhost její, půl druhého pak lokte širokost její.
Exodus 25. - 18. Uděláš také dva cherubíny zlaté, z taženého zlata uděláš je na dvou koncích slitovnice.
Exodus 25. - 19. Uděláš pak cherubína jednoho na jednom konci, a cherubína druhého na druhém konci; na slitovnici uděláte cherubíny na obou koncích jejích.
Exodus 25. - 20. A budou míti cherubínové křídla vztažená svrchu, zastírajíce křídly svými slitovnici, a tváři jejich obráceny budou jednoho k druhému; k slitovnici budou tváři cherubínů.
Exodus 25. - 21. Dáš pak slitovnici svrchu na truhlu, a do truhly vložíš svědectví, kteréž dám tobě.
Exodus 25. - 22. A tam budu přicházeti k tobě, a s tebou z té slitovnice, z prostředku dvou cherubínů, kteříž jsou nad truhlou svědectví, mluviti o všecko, cožť bych poroučeti chtěl k synům Izraelským.
Exodus 25. - 23. Uděláš také stůl z dříví setim. Dvou loket bude dlouhost jeho, a na loket širokost jeho, půl druhého pak lokte vysokost jeho.
Exodus 25. - 24. A obložíš jej zlatem čistým, a uděláš mu okolek zlatý vůkol.
Exodus 25. - 25. Uděláš také okolo něho lištu čtyř prstů zšíří; a okolek zlatý uděláš okolo té lišty.
Exodus 25. - 26. Uděláš u něho i čtyři kruhy zlaté, kteréž vpustíš do čtyř úhlů, kteříž jsou ve čtyřech nohách jeho.
Exodus 25. - 27. Pod tou lištou budou kruhové, skrze něž provlačováni budou sochorové k nošení stolu.
Exodus 25. - 28. Ty pak sochory uděláš z dříví setim, a obložíš je zlatem; i bude stůl nošen na nich.
Exodus 25. - 29. Uděláš také misy jeho, a lžice jeho, a přikryvadla jeho, a koflíky jeho, k přikrývání; z čistého zlata naděláš toho.
Exodus 25. - 30. A klásti budeš na ten stůl chleby předložení před tvář mou ustavičně.
Exodus 25. - 31. Uděláš také svícen z zlata čistého, z taženého zlata ať jest ten svícen; sloupec jeho i prutové jeho, misky jeho a koule jeho, i květové jeho z něho budou.
Exodus 25. - 32. A šest prutů vycházeti bude z boků jeho, tři prutové svícnu s jedné strany jeho,a tři prutové s druhé strany jeho.
Exodus 25. - 33. Tři misky udělané na způsob pecky mandlové ať jsou na prutu jednom, a koule a květ, a tři misky udělané na způsob pecky mandlové na prutu druhém, a koule a květ; takž i na jiných šesti prutech z svícnu vycházejících.
Exodus 25. - 34. Na svícnu také budou čtyři misky udělané na způsob mandlové pecky, a koule jeho, i květové jeho.
Exodus 25. - 35. A bude koule pode dvěma pruty z něho, koule též pod druhými dvěma pruty z něho, koule opět pod jinými dvěma pruty z něho; a tak pod šesti pruty vycházejícími z svícna.
Exodus 25. - 36. Koule jejich i prutové jejich z něho budou; všecko to z cela kované z zlata čistého.
Exodus 25. - 37. Uděláš i sedm lamp na něj; a bude je rozsvěcovati kněz, aby svítily po stranách jeho.
Exodus 25. - 38. I utěradla jeho, i nádoby k oharkům jeho z zlata čistého.
Exodus 25. - 39. Z centnéře zlata čistého uděláno bude to se vším tím nádobím.
Exodus 25. - 40. Hlediž pak, abys udělal podlé podobenství toho, kteréž tobě ukázáno jest na hoře.
Exodus 26. - 1. Příbytek pak uděláš z desíti čalounů, kteříž budou z bílého hedbáví soukaného, a z postavce modrého, a z šarlatu, a z červce dvakrát barveného; a cherubíny dílem řemeslným uděláš.
Exodus 26. - 2. Dlouhost čalounu jednoho osm a dvadceti loket, a širokost čalounu jednoho čtyři lokty; míra jedna bude všech čalounů.
Exodus 26. - 3. Pět čalounů spolu spojeno bude jeden s druhým, a pět druhých čalounů též spolu spojeno bude jeden s druhým.
Exodus 26. - 4. A naděláš i ok z hedbáví modrého po kraji čalounu jednoho na konci, kde se má spojovati s druhým; a tolikéž uděláš na kraji čalounu druhého na konci v spojení druhém.
Exodus 26. - 5. Padesáte ok uděláš na čalounu jednom, a padesáte ok uděláš po kraji čalounu, kterýmž má připojen býti k druhému; oko jedno proti druhému aby bylo.
Exodus 26. - 6. Uděláš také padesáte haklíků zlatých a spojíš čalouny jeden s druhým haklíky těmi; a tak bude příbytek jeden.
Exodus 26. - 7. Nadto uděláš houní z srstí kozích na stánek k přistírání příbytku po vrchu; jedenácte takových houní uděláš.
Exodus 26. - 8. Dlouhost houně jedné třidceti loktů, a širokost houně jedné čtyř loktů; jednostejná míra těch jedenácti houní bude.
Exodus 26. - 9. A spojíš pět houní obzvláštně, a šest houní opět obzvláštně, a přehneš na dvé houni šestou napřed v čele stánku.
Exodus 26. - 10. Uděláš pak padesáte ok po kraji houně jedné na konci, kdež se spojovati má, a padesáte ok po kraji houně k spojení druhému.
Exodus 26. - 11. Uděláš také haklíků měděných padesát, kteréž vepneš do ok, a spojíš stánek, aby byl jedno.
Exodus 26. - 12. Co pak zbývá houní po přikrytí stánku, totiž půl houně přesahující, převisne při zadní straně příbytku.
Exodus 26. - 13. A loket s jedné a loket s druhé strany, zbývající na dýl z houní stánku, převisne po stranách příbytku sem i tam, aby jej přikrýval.
Exodus 26. - 14. Uděláš také přikrytí na stánek z koží skopových na červeno barvených, přikrytí také z koží jezevčích svrchu.
Exodus 26. - 15. Naděláš k příbytku i desk stojatých z dříví setim.
Exodus 26. - 16. Desíti loktů dlouhost dsky, a půl druhého lokte širokost dsky jedné.
Exodus 26. - 17. Dva čepy dska jedna míti bude, podobně jako stupně u schodu zpořádané, jeden proti druhému; tak uděláš u všech desk příbytku.
Exodus 26. - 18. Zděláš pak desky k příbytku, dvadceti desk k straně polední, k větru polednímu.
Exodus 26. - 19. (A čtyřidceti podstavků stříbrných uděláš pod dvadceti desk; dva podstavky pod jednu dsku ke dvěma čepům jejím, a dva podstavky pod dsku druhou pro dva čepy její.)
Exodus 26. - 20. Na druhé pak straně příbytku k straně půlnoční dvadceti desk,
Exodus 26. - 21. A čtyřidceti podstavků jejich stříbrných; dva podstavky pod jednu dsku a dva podstavky pod dsku druhou.
Exodus 26. - 22. Na straně také příbytku k západu šest uděláš desk.
Exodus 26. - 23. A dvě dsky uděláš v obou dvou úhlech příbytku;
Exodus 26. - 24. Kteréž budou spojené pozpodu, a tolikéž spojené svrchu k jednomu kruhu; tak bude při dvou těch, ve dvou úhlech budou.
Exodus 26. - 25. A tak bude osm desk, a podstavkové jejich stříbrní, šestnácte podstavků; dva podstavkové pod dskou jednou a dva podstavkové pod dskou druhou.
Exodus 26. - 26. Naděláš také svlaků z dříví setim. Pět jich bude dskám k straně příbytku jedné,
Exodus 26. - 27. A pět svlaků dskám při straně příbytku druhé, a pět svlaků dskám k straně západní příbytku dosahující k oběma úhlům.
Exodus 26. - 28. Ale prostřední svlak u prostřed desk provleče se od jednoho konce k druhému.
Exodus 26. - 29. Ty pak dsky obložíš zlatem, a kruhy k nim uděláš zlaté, do nichž by svlakové byli uvlačováni; a obložíš i svlaky zlatem.
Exodus 26. - 30. A tak vyzdvihneš příbytek podlé způsobu toho, kterýž tobě ukázán na hoře.
Exodus 26. - 31. Uděláš i oponu z postavce modrého, a z šarlatu, a z červce dvakrát barveného, a z bílého hedbáví soukaného; dílem řemeslným uděláš ji s cherubíny.
Exodus 26. - 32. A zavěsíš ji na čtyřech sloupích z dříví setim, obložených zlatem, (hákové jejich zlatí), na čtyřech podstavcích stříbrných.
Exodus 26. - 33. A dáš oponu na háky, a vneseš vnitř za oponu truhlu svědectví; a oddělovati vám bude ta opona svatyni od svatyně svatých.
Exodus 26. - 34. Položíš také slitovnici na truhlu svědectví v svatyni svatých.
Exodus 26. - 35. A postavíš stůl vně před oponou, svícen pak naproti stolu v straně příbytku polední, a stůl dáš na stranu půlnoční.
Exodus 26. - 36. A uděláš zastření dveří stánku z postavce modrého a z šarlatu, a z červce dvakrát barveného, a z bílého hedbáví přesukovaného, dílem vyšívaným.
Exodus 26. - 37. K zastření pak tomu uděláš pět sloupů z dříví setim, kteréž obložíš zlatem, a hákové jejich zlatí; a sleješ k nim pět podstavků měděných.
Exodus 27. - 1. Uděláš také oltář z dříví setim pěti loket zdýlí a pěti loket zšíří; čtverhranatý bude oltář, a tří loket zvýší bude.
Exodus 27. - 2. A zděláš mu rohy na čtyřech úhlech jeho; z něho budou rohové jeho; a obložíš jej mědí.
Exodus 27. - 3. Naděláš také k němu hrnců, do kterýchž by popel bral, a lopat a kotlíku, a vidliček a nádob k uhlí. Všecka nádobí jeho z mědi uděláš.
Exodus 27. - 4. Uděláš mu i rošt mřežovaný měděný, a u té mříže čtyři kruhy měděné na čtyřech rozích jejích.
Exodus 27. - 5. A dáš ji pod okolek oltáře do vnitřku; a bude ta mříže až do polu oltáře.
Exodus 27. - 6. Uděláš k tomu oltáři i sochory z dříví setim, a mědí je okuješ.
Exodus 27. - 7. A ti sochorové provlečeni budou skrze ty kruhy; a budou sochorové ti na obou stranách oltáře, když nošen bude.
Exodus 27. - 8. Uděláš jej z desk, aby byl vnitř prázdný; jakž ukázáno tobě na hoře, tak udělají.
Exodus 27. - 9. Uděláš také síň příbytku k straně polední; koltry síně té očkovaté budou z bílého hedbáví soukaného; sto loket zdélí ať má kraj jeden.
Exodus 27. - 10. Sloupů pak bude k nim dvadcet, a podstavků k nim měděných dvadcet; háky na sloupích a přepásaní jich stříbrné.
Exodus 27. - 11. A tak i strana půlnoční na dýl ať má koltry očkovaté sto loket zdýlí, a sloupů svých dvadceti, a podstavků k nim měděných dvadceti; háky na sloupích a přepásaní jich stříbrné.
Exodus 27. - 12. Na šíř pak té síně k straně západní budou koltry očkovaté padesáti loktů zdýlí, a sloupů k nim deset, a podstavků jejich deset.
Exodus 27. - 13. A širokost síně v straně přední na východ bude padesáti loktů.
Exodus 27. - 14. Patnácti loktů budou koltry očkovaté k straně jedné, sloupové k nim tři, a podstavkové jejich tři.
Exodus 27. - 15. A k straně druhé patnácti loktů zdýlí budou koltry očkovaté, sloupové jejich tři, a podstavkové jejich tři.
Exodus 27. - 16. K bráně pak té síně uděláno bude zastření dvadcíti loktů z postavce modrého a šarlatu, a z červce dvakrát barveného, a bílého hedbáví soukaného, dílem krumpéřským, sloupové k němu čtyři, a podstavkové jejich čtyři.
Exodus 27. - 17. Všickni sloupové síně vůkol přepásani budou stříbrem; hákové pak jejich budou stříbrní, a podstavkové jejich mědění.
Exodus 27. - 18. Dlouhost síně bude sto loket, a širokost padesáte, všudy jednostejná, vysokost pak pěti loktů, z bílého hedbáví soukaného, a podstavkové budou mědění.
Exodus 27. - 19. Všecka nádobí příbytku, ke vší službě jeho, a všickni kolíkové jeho, i všickni kolíkové síně z mědi budou.
Exodus 27. - 20. Ty také přikaž synům Izraelským, ať nanesou oleje olivového čistého, vytlačeného k svícení, aby lampy vždycky rozsvěcovány byly.
Exodus 27. - 21. V stánku úmluvy před oponou, kteráž zastírati bude svědectví, spravovati je budou Aron a synové jeho od večera až do jitra před Hospodinem. Toť bude řád věčný, kterýž zachovávati budou potomci jejich mezi syny Izraelskými.
Exodus 28. - 1. Ty pak přijmi k sobě Arona bratra svého s syny jeho z prostředku synů Izraelských, aby úřad kněžský konali přede mnou: Aron, Nádab, Abiu, Eleazar a Itamar, synové Aronovi.
Exodus 28. - 2. A uděláš roucha svatá Aronovi bratru svému k slávě a k ozdobě.
Exodus 28. - 3. Ty také mluviti budeš se všechněmi umělými řemeslníky, kteréž jsem naplnil duchem moudrosti, aby dělali roucha Aronovi ku posvěcení jeho, v nichž by úřad kněžský konal přede mnou.
Exodus 28. - 4. Tato pak jsou roucha, kteráž udělají, náprsník, náramenník, plášť a sukni s oky, čepici a pás. Takové šaty svaté udělají Aronovi bratru tvému a synům jeho, aby úřad kněžský konali přede mnou.
Exodus 28. - 5. A vezmou řemeslníci zlato a modrý postavec, a šarlat a červec dvakrát barvený a kment.
Exodus 28. - 6. Udělají pak náramenník z zlata, z postavce modrého a šarlatu, z červce dvakrát barveného a hedbáví bílého, přesukovaného dílem řemeslným.
Exodus 28. - 7. Dva vrchní kraje spojená míti bude na dvou koncích svých, a tak se spolu držeti bude.
Exodus 28. - 8. Přepásaní pak přes ten náramenník, kteréž na něm bude, podobné bude dílu jeho; z týchž věcí bude, totiž z zlata, z postavce modrého a z šarlatu, a z červce dvakrát barveného, a z hedbáví bílého přesukovaného.
Exodus 28. - 9. Vezmeš také dva kameny onychinové, a vyryješ na nich jména synů Izraelských.
Exodus 28. - 10. Šest jmen jejich na kameni jednom, a jmen šest ostatních na kameni druhém, podlé pořádku narození jejich.
Exodus 28. - 11. Dílem řemeslníka, kterýž řeže na kameni, a kterýž vyrývá pečeti, vyryješ na těch dvou kameních jména synů Izraelských; do zlata je vsadíš.
Exodus 28. - 12. A položíš dva kameny ty na vrchních krajích náramenníku, kameny pro pamět na syny Izraelské; a nositi bude Aron jména jejich před Hospodinem na obou ramenách svých na památku.
Exodus 28. - 13. Uděláš i haklíky zlaté.
Exodus 28. - 14. A dva řetízky z zlata čistého jednostejně uděláš dílem točeným, a zavěsíš řetízky ty stočené na ty haklíky.
Exodus 28. - 15. Uděláš také náprsník soudu dílem řemeslným, takovým dílem, jako náramenník uděláš jej z zlata, z postavce modrého, z šarlatu, z červce dvakrát barveného, a z bílého hedbáví přesukovaného.
Exodus 28. - 16. Čtverhraný bude a dvojnásobní; pídi dlouhost, a pídi širokost jeho bude.
Exodus 28. - 17. A vysadíš jej všudy kamením drahým. Čtyřmi řady ať jest kamení, pořádkem tímto: Sardius, topazius a smaragdus v prvním řadu;
Exodus 28. - 18. V druhém pak zpořádaní karbunkulus, zafir a jaspis;
Exodus 28. - 19. A v řadu třetím linkurius, achates a ametyst;
Exodus 28. - 20. V čtvrtém řadu chryzolit, onychin a beryl. Vsazeni budou do zlata v svém pořádku.
Exodus 28. - 21. Těch pak kamenů s jmény synů Izraelských bude dvanácte, podlé jmen jejich, dílem řežících pečeti; jeden každý podlé jména svého, pro dvanáctero pokolení budou.
Exodus 28. - 22. Uděláš i k náprsníku řetízky jednostejné dílem točeným z zlata čistého.
Exodus 28. - 23. Uděláš také k náprsníku dva kroužky zlaté, a dáš je na dva kraje náprsníka.
Exodus 28. - 24. A prostrčíš dva řetízky zlaté skrze dva kroužky po krajích náprsníka.
Exodus 28. - 25. A druhé konce těch dvou řetízků připneš k haklíkům, a dáš na vrchní kraje náramenníka po předu.
Exodus 28. - 26. Uděláš i dva kroužky zlaté, kteréž dáš na dva kraje náprsníka, na tu obrubu jeho, kteráž jest po té straně k náramenníku do vnitřku.
Exodus 28. - 27. Uděláš ještě dva jiné kroužky zlaté, kteréž dáš na dvě strany náramenníka zespod po předu naproti spojení jeho, svrchu nad přepásaním náramenníka.
Exodus 28. - 28. Tak svíží náprsník ten, kroužky jeho s kroužky náramenníka, tkanicí z postavce modrého, aby byl nad přepásaním náramenníka, a neodevstával náprsník od náramenníka.
Exodus 28. - 29. I bude nositi Aron jména synů Izraelských na náprsníku soudu na srdci svém, když vcházeti bude do svatyně, na památku před Hospodinem ustavičně.
Exodus 28. - 30. Položíš pak do náprsníku soudu urim a thumim, aby bylo na srdci Aronově, když vcházeti bude před Hospodina; a nositi bude Aron soud synů Izraelských na srdci svém před Hospodinem vždycky.
Exodus 28. - 31. Uděláš také plášť pod náramenník, všecken z postavce modrého.
Exodus 28. - 32. A bude na vrchu v prostřed něho díra; okolek její všudy vůkol dílem tkaným, jako obojek u pancíře bude, aby se neroztrhl.
Exodus 28. - 33. Uděláš i na podolku jeho jablka zrnatá z hedbáví modrého, z šarlatu a z červce dvakrát barveného, na podolku jeho vůkol, a zvonečky zlaté mezi nimi vůkol.
Exodus 28. - 34. Zvonček zlatý a jablko zrnaté, opět za tím zvonček zlatý a jablko zrnaté na podolku pláště vůkol.
Exodus 28. - 35. A bude to míti na sobě Aron při službách, aby slyšán byl zvuk jeho, když vcházeti bude do svatyně před Hospodina, i když vycházeti bude, aby neumřel.
Exodus 28. - 36. Uděláš také plech z zlata čistého, a vyryješ na něm dílem vyrývajících pečeti: Svatost Hospodinu.
Exodus 28. - 37. Kterýž dáš na tkanici z modrého postavce, a bude na čepici; napřed na čepici bude.
Exodus 28. - 38. I bude nad čelem Aronovým, aby nesl Aron nepravosti posvěcených věcí, kterýchž by posvětili synové Izraelští při všech dařích posvěcených věcí svých; a bude nad čelem jeho vždycky, aby příjemné je činil před Hospodinem.
Exodus 28. - 39. Uděláš také sukni z hedbáví bílého vázanou s oky; uděláš i čepici z hedbáví bílého; pás také uděláš dílem krumpéřským.
Exodus 28. - 40. Synům také Aronovým zděláš sukně; pasy také jim uděláš a klobouky k slávě a k ozdobě.
Exodus 28. - 41. A oblečeš v ně Arona bratra svého a syny jeho s ním, a pomažeš jich, a naplníš ruce jejich, a posvětíš mi jich, aby úřad kněžský konali přede mnou.
Exodus 28. - 42. Nadělej jim i košilek lněných k zakrytí nahoty těla; od bedr až do stehen budou.
Exodus 28. - 43. A ať je na sobě mají Aron i synové, když vcházeti budou do stánku úmluvy, aneb když přistupovati budou k oltáři, aby sloužili v svatyni; a neponesou nepravosti, aniž zemrou. Řád tento bude věčný jemu i potomkům jeho po něm.
Exodus 29. - 1. Toto také učiníš jim ku posvěcení jich, aby úřad kněžský konali přede mnou: Vezmi volka jednoho ještě mladého a skopce dva bez vady.
Exodus 29. - 2. Chleby též přesné a koláče přesné s olejem smíšené, a oplatky přesné polité olejem; z běli pšeničné naděláš toho.
Exodus 29. - 3. A vklada to do koše jednoho, obětovati to budeš v koši, spolu s tím volkem a dvěma skopci.
Exodus 29. - 4. Potom Aronovi a synům jeho přistoupiti kážeš ke dveřím stánku úmluvy, a umyješ je vodou.
Exodus 29. - 5. A vezma roucha, oblečeš Arona v sukni, a v plášť náležící pod náramenník, a v náramenník, a v náprsník, a přepášeš ho pasem náramenníka.
Exodus 29. - 6. Vstavíš i čepici na hlavu jeho, a korunu svatosti vstavíš na čepici.
Exodus 29. - 7. Naposledy vezmeš olej pomazání, a vyleje na hlavu jeho, pomažeš ho.
Exodus 29. - 8. Potom synům jeho přistoupiti kážeš, a zobláčíš je v sukně.
Exodus 29. - 9. A zopasuješ je pasy, Arona i syny jeho, a vstavíš jim čepičky na hlavu. I budouť míti kněžství řádem věčným; a posvětíš ruky Aronovy a ruky synů jeho.
Exodus 29. - 10. Přivedeš také volka před stánek úmluvy, i vloží Aron a synové jeho ruce své na hlavu volka.
Exodus 29. - 11. A zabiješ volka před Hospodinem u dveří stánku úmluvy.
Exodus 29. - 12. A nabera krve z volka, pomažeš na rozích oltáře prstem svým, a všecku krev vyleješ k spodku oltáře.
Exodus 29. - 13. Vezmeš pak všecken tuk přikrývající droby a branici s jater, a dvě ledviny s tukem, kterýž jest na nich, a zapálíš to na oltáři.
Exodus 29. - 14. Maso pak z toho volka, a kůži s lejny jeho spálíš ohněm vně za stany; nebo obět za hříchy jest.
Exodus 29. - 15. Skopce také jednoho vezmeš, a vloží Aron a synové jeho ruce své na hlavu toho skopce.
Exodus 29. - 16. A zabiješ toho skopce, a nabera krve jeho, pokropíš oltáře na vrchu vůkol.
Exodus 29. - 17. Skopce pak rozsekáš na kusy, a vymyje droby jeho i nohy, vkladeš je na ty kusy z něho a na hlavu jeho.
Exodus 29. - 18. A potom všeho skopce zapálíš na oltáři; nebo zápal ten jest Hospodinu vůně příjemná, obět ohnivá jest Hospodinu.
Exodus 29. - 19. Vezmeš také skopce druhého; i vloží Aron a synové jeho ruce své na hlavu téhož skopce.
Exodus 29. - 20. A zabiješ skopce toho, a vezma krev jeho, pomažeš jí konce ucha Aronova, a konce pravého ucha synů jeho, i palce na pravé ruce jejich, a palce na pravé noze jejich; a vykropíš tu krev na oltář vůkol.
Exodus 29. - 21. A vezma krve, kteráž bude na oltáři, a oleje pomazání, pokropíš Arona a roucha jeho i synů jeho a roucha jejich s ním; a budeť posvěcen on i roucho jeho, i synové jeho, a roucho synů jeho s ním.
Exodus 29. - 22. Potom vezmeš z skopce tuk a ocas, a tuk přikrývající droby, a branici s jater, a dvě ledviny s tukem, kterýž jest na nich, a plece pravé, (nebo skopec naplnění jest),
Exodus 29. - 23. A jeden pecník chleba, a jeden koláč chleba s olejem, a oplatek jeden z koše chlebů přesných, kterýž jest před Hospodinem.
Exodus 29. - 24. A dáš to vše v ruce Aronovy a v ruce synů jeho, a obraceti to budeš sem i tam, aby byla obět obracení před Hospodinem.
Exodus 29. - 25. Potom vezma to z rukou jejich, zapálíš na oltáři v zápal, k vůni příjemné před Hospodinem. Toť jest obět ohnivá Hospodinu.
Exodus 29. - 26. Vezmeš také hrudí z skopce posvěcení, kterýž bude Aronův, a obraceti je budeš sem i tam, aby byla obět obracení před Hospodinem; a budeť na tvůj díl.
Exodus 29. - 27. Posvětíš tedy hrudí obracení, a plece pozdvižení, kteréž obracíno a kteréž pozdvihováno bylo z skopce posvěcení, z toho, kterýž bude Aronův, a z toho, kterýž bude synů jeho.
Exodus 29. - 28. A bude to Aronovi a synům jeho právem věčným od synů Izraelských, když obět pozdvižení bude. Nebo pozdvižení bude od synů Izraelských, z obětí jejich pokojných; pozdvižení jejich náleží Hospodinu.
Exodus 29. - 29. Roucha pak svatá, kteráž jsou Aronova, zůstanou synům jeho po něm, aby pomazováni byli v nich, a aby posvěcovány byly v nich ruce jejich.
Exodus 29. - 30. Sedm dní bude v nich choditi kněz, kterýž bude na jeho místě z synů jeho, kterýž vcházeti bude do stánku úmluvy, aby sloužil v svatyni.
Exodus 29. - 31. Skopce pak posvěcení vezma, uvaříš maso jeho na místě svatém.
Exodus 29. - 32. A budeť jísti Aron s syny svými maso toho skopce a chléb, kterýž jest v koši u dveří stánku úmluvy.
Exodus 29. - 33. Jísti budou to ti, za něž očištění se stalo ku posvěcení rukou jejich, aby posvěceni byli. Cizí pak nebude jísti, nebo svatá věc jest.
Exodus 29. - 34. Zůstalo-li by co masa posvěcení a chleba až do jitra, spálíš ostatky ohněm; nebude jedeno, nebo svatá věc jest.
Exodus 29. - 35. Tak tedy uděláš s Aronem a syny jeho vedlé všeho, což jsem přikázal tobě; za sedm dní posvěcovati budeš rukou jejich.
Exodus 29. - 36. A volka za hřích obětovati budeš na každý den na očištění, a krví za hřích pokropíš oltáře, čině očištění na něm, a pomažeš ho ku posvěcení jeho.
Exodus 29. - 37. Za sedm dní očišťování konati budeš na oltáři, a posvětíš ho, a ten oltář bude nejsvětější. Cokoli dotkne se oltáře, posvěceno bude.
Exodus 29. - 38. A toto jest, což obětovati budeš na oltáři, beránky roční dva, na každý den ustavičně.
Exodus 29. - 39. Jednoho beránka obětovati budeš ráno, a beránka druhého obětovati budeš k večerou.
Exodus 29. - 40. A desátý díl efi běli smíšené s olejem vytlačeným, jehož by bylo s čtvrtý díl hin, a k oběti mokré čtvrtý díl hin vína na jednoho beránka.
Exodus 29. - 41. Tolikéž beránka druhého obětovati budeš k večerou. Jako při oběti suché ranní, a jako při mokré oběti její, tak při této učiníš, aby byla vůně příjemná, obět ohnivá Hospodinu.
Exodus 29. - 42. Zápalná obět tato ustavičná ať jest po všecky věky vaše u dveří stánku úmluvy před Hospodinem, kdež přicházeti budu k vám, abych tam s tebou mluvil.
Exodus 29. - 43. A tam přicházeti budu k synům Izraelským, a posvěceno bude místo slávou mou.
Exodus 29. - 44. Nebo posvětím stánku úmluvy i oltáře; Arona také a synů jeho posvětím, aby mi úřad kněžský konali.
Exodus 29. - 45. A bydliti budu u prostřed synů Izraelských, a budu jim za Boha.
Exodus 29. - 46. A zvědíť, že já jsem Hospodin Bůh jejich, kterýž jsem je vyvedl z země Egyptské, abych přebýval u prostřed nich, já Hospodin Bůh jejich.
Exodus 30. - 1. Uděláš i oltář, na němž by se kadilo; z dříví setim uděláš jej.
Exodus 30. - 2. Lokte zdélí, a lokte zšíří, čtverhraný bude, a dvou loket zvýší; z něho budou rohy jeho.
Exodus 30. - 3. Obložíš pak jej zlatem čistým, svrchek jeho i po stranách vůkol i rohy jeho; a uděláš mu korunu zlatou vůkol.
Exodus 30. - 4. Po dvou také kruzích zlatých uděláš u něho, pod korunou ve dvou úhlech jeho, po obou stranách jeho; a skrze ně provlečeš sochory, aby nošen byl na nich.
Exodus 30. - 5. Ty pak sochory uděláš z dříví setim, a obložíš je zlatem.
Exodus 30. - 6. A postavíš jej před oponou, za kterouž jest truhla svědectví, před slitovnicí, kteráž jest nad svědectvím, kdež přicházeti budu k tobě.
Exodus 30. - 7. I kaditi bude na něm Aron kadidlem z vonných věcí; každého jitra, když spraví světla, kaditi bude.
Exodus 30. - 8. Tolikéž když rozsvítí Aron lampy k večerou, kaditi bude kaděním vonných věcí ustavičně před Hospodinem po rodech vašich.
Exodus 30. - 9. Nevložíte na něj kadidla cizího, ani zápalu, ani oběti suché, ani oběti mokré obětovati budete na něm.
Exodus 30. - 10. Toliko očištění vykoná nad rohy jeho Aron jednou v roce, krví oběti za hřích v den očišťování; jednou v roce očištění vykoná na něm po rodech vašich; svatosvaté jest Hospodinu.
Exodus 30. - 11. Mluvil pak Hospodin k Mojžíšovi, řka:
Exodus 30. - 12. Když vyzdvihneš hlavní summu synů Izraelských náležejících ku počtu, dá jeden každý výplatu duše své Hospodinu, když je počítati budeš, aby nebyla na nich rána, když sečteni budou.
Exodus 30. - 13. Toto pak dají: Každý z těch, kteří jdou v počet, půl lotu dá, podlé lotu svatyně. (Dvadceti peněz platí ten lot.) Půl lotu obět pozdvižení bude Hospodinu.
Exodus 30. - 14. Kdožkoli jde v počet od dvadcíti let a výše, tu obět pozdvižení ať dá Hospodinu.
Exodus 30. - 15. Bohatý nedá více, a chudý nedá méně, než půl lotu, když dávati budou obět pozdvižení Hospodinu k očištění duší vašich.
Exodus 30. - 16. A vezma stříbro očištění od synů Izraelských, dáš je na potřeby k službě stánku úmluvy; a bude to synům Izraelským na památku před Hospodinem k očištění duší vašich.
Exodus 30. - 17. Mluvil také Hospodin k Mojžíšovi, řka:
Exodus 30. - 18. Uděláš i umyvadlo měděné k umývání a podstavek jeho měděný, a postavíš je mezi stánkem úmluvy a oltářem, a naleješ do něho vody.
Exodus 30. - 19. Umývati budou z něho Aron i synové jeho ruce své i nohy své.
Exodus 30. - 20. Když vcházeti budou do stánku úmluvy, umývati se budou vodou, aby nezemřeli, aneb když by měli přistupovati k oltáři, aby sloužili, a zapalovali obět ohnivou Hospodinu.
Exodus 30. - 21. I budou umývati ruce i nohy své, aby nezemřeli. A bude jim ustanovení toto věčné, Aronovi i semeni jeho po rodech jejich.
Exodus 30. - 22. Mluvil také Hospodin k Mojžíšovi, řka:
Exodus 30. - 23. Ty pak vezmi sobě vonných věcí předních: Mirry nejčistší pět set lotů, a skořice vonné polovici toho, totiž dvě stě a padesát, a prustvorce vonného dvě stě a padesát;
Exodus 30. - 24. Kasie pak pět set lotů na váhu svatyně, oleje olivového míru hin.
Exodus 30. - 25. A uděláš z toho olej pomazání svatého, mast nejvýbornější dílem apatykářským. Olej pomazání svatého bude.
Exodus 30. - 26. Pomažeš jím stánku úmluvy i truhly svědectví,
Exodus 30. - 27. A stolu i všech nádob k němu, svícnu i všech nádob jeho, i oltáře, na němž se kadí;
Exodus 30. - 28. Oltáře také, na němž se pálí oběti, a všech nádob jeho, i umyvadla s podstavkem jeho.
Exodus 30. - 29. Tak posvětíš jich, aby byly nejsvětější. Cožkoli dotkne se jich, posvěceno bude.
Exodus 30. - 30. Arona také a synů jeho pomažeš, a posvětíš jich, aby úřad kněžský konali přede mnou.
Exodus 30. - 31. K synům pak Izraelským mluviti budeš, řka: Tento olej pomazání svatého bude mi v národech vašich.
Exodus 30. - 32. Tělo člověka nebude mazáno jím, a podlé složení jeho neuděláte podobného. Svatýť jest, svatý vám bude.
Exodus 30. - 33. Kdo by koli udělal mast podobnou, a neb mazal by jí cizího, vyhlazen bude z lidu svého.
Exodus 30. - 34. I řekl Hospodin Mojžíšovi: Vezmi sobě vonných věcí, balsamu, onychi, galbanu vonného, a kadidla čistého; jednostejná váha toho bude.
Exodus 30. - 35. A uděláš z toho kadidlo, složení dílem apatykářským smíšené, čisté a svaté.
Exodus 30. - 36. A ztluka to drobně, klásti budeš z něho před svědectvím v stánku úmluvy, kdež přicházeti budu k tobě. Nejsvětější to vám bude.
Exodus 30. - 37. Neuděláte sobě kadidla podlé složení tohoto, kteréž připravíš; za svatou věc tobě bude pro Hospodina.
Exodus 30. - 38. Kdo by koli dělal co podobného k vůni sobě, vyhlazen bude z lidu svého.
Exodus 31. - 1. I mluvil Hospodin k Mojžíšovi, řka:
Exodus 31. - 2. Hle, povolal jsem ze jména Bezeleele, syna Uri, syna Hur, z pokolení Judova.
Exodus 31. - 3. A naplnil jsem ho duchem Božím, moudrostí a rozumností, i uměním všelijakého řemesla,
Exodus 31. - 4. Aby vtipně smysliti uměl, což by koli řemeslně uděláno býti mohlo z zlata a z stříbra i z mědi.
Exodus 31. - 5. I v řezání kamení drahého k vsazování, i v umělém vysazování na dřevě aby dělal všelijaké dílo.
Exodus 31. - 6. A aj, já přidal jsem jemu Aholiaba, syna Achisamechova, z pokolení Dan. A v srdci každého vtipného složil jsem moudrost, aby spravili vše, což jsem přikázal tobě:
Exodus 31. - 7. Stánek úmluvy a truhlu svědectví, a slitovnici, kteráž má býti na ní, i všelijaké nádobí stánku;
Exodus 31. - 8. Stůl také a nádoby k němu, i svícen čistý se všemi nádobami jeho, a oltář pro kadění;
Exodus 31. - 9. Též oltář k zápalům se všemi nádobami jeho, a umyvadlo s podstavkem jeho;
Exodus 31. - 10. I roucha k službě, i roucha svatá Aronovi knězi, i roucha synů jeho, aby mi úřad kněžský konali;
Exodus 31. - 11. I olej pomazání a kadidlo vonné do svatyně. Všecko tak, jakž jsem přikázal tobě, udělají.
Exodus 31. - 12. Mluvil také Hospodin k Mojžíšovi, řka:
Exodus 31. - 13. Ty pak mluv k synům Izraelským a rci: A však sobot mých ostříhati budete. Nebo to znamením jest mezi mnou a vámi po rodech vašich, aby známo bylo, že já jsem Hospodin, kterýž vás posvěcuji.
Exodus 31. - 14. Protož ostříhati budete soboty, nebo svatá jest vám. Kdož by ji poškvrnil, smrtí umře; a kdo by koli dělal v ní dílo, vyhlazena bude ta duše z prostředku lidu svého.
Exodus 31. - 15. Šest dní děláno bude dílo, ale v den sedmý sobota odpočinutí jest, svatost Hospodinu. Každý, kdož by dělal dílo v den sobotní, smrtí umře.
Exodus 31. - 16. Protož ostříhati budou synové Izraelští soboty, tak aby světili sobotu po rodech svých smlouvou věčnou.
Exodus 31. - 17. Mezi mnou a syny Izraelskými za znamení jest na věčnost; nebo šest dní činil Hospodin nebe i zemi, v den pak sedmý přestal a odpočinul.
Exodus 31. - 18. I dal Pán Mojžíšovi po dokonání těchto řečí s ním na hoře Sinai dvě dsky svědectví, dsky kamenné, psané prstem Božím.
Exodus 32. - 1. Vida pak lid, že by prodléval Mojžíš sstoupiti s hůry, sebrali se proti Aronovi a řekli jemu: Vstaň, udělej nám bohy, kteříž by šli před námi; nebo Mojžíšovi, muži tomu, kterýž vyvedl nás z země Egyptské, nevíme, co se přihodilo.
Exodus 32. - 2. I řekl jim Aron: Odejměte náušnice zlaté, kteréž jsou na uších žen vašich, synů vašich i dcer vašich, a přineste ke mně.
Exodus 32. - 3. Tedy strhl všecken lid náušnice zlaté, kteréž byly na uších jejich, a přinesli k Aronovi.
Exodus 32. - 4. Kteréžto vzav z rukou jejich, dal je do formy, a udělal z nich tele slité. I řekli: Tito jsou bohové tvoji, Izraeli, kteříž tě vyvedli z země Egyptské.
Exodus 32. - 5. Což vida Aron, vzdělal oltář před ním. I volal Aron, a řekl: Slavnost Hospodinova zítra bude.
Exodus 32. - 6. A nazejtří vstavše velmi ráno, obětovali zápaly, a přivedli oběti pokojné. I sedl lid, aby jedl a pil, potom vstali, aby hrali.
Exodus 32. - 7. Mluvil pak Hospodin k Mojžíšovi: Jdi, sstup, nebo porušil se lid tvůj, kterýž jsi vyvedl z země Egyptské.
Exodus 32. - 8. Sešli brzo s cesty, kterouž jsem přikázal jim. Udělali sobě tele slité, a klaněli se mu, a obětovali jemu, řkouce: Tito jsou bohové tvoji, Izraeli, kteříž tě vyvedli z země Egyptské.
Exodus 32. - 9. Řekl také Hospodin Mojžíšovi: Viděl jsem lid tento, a aj, lid jest tvrdé šíje.
Exodus 32. - 10. Protož nyní nech mne, abych v hněvě prchlivosti své vyhladil je, tebe pak učiním v národ veliký.
Exodus 32. - 11. I modlil se Mojžíš Hospodinu Bohu svému, a řekl: Pročež, ó Hospodine, rozněcuje se prchlivost tvá na lid tvůj, kterýž jsi vyvedl z země Egyptské v síle veliké a v ruce mocné?
Exodus 32. - 12. A proč mají mluviti Egyptští, řkouce: Lstivě je vyvedl, aby zmordoval je na horách, a aby vyhladil je se svrchku země? Odvrať se od hněvu prchlivosti své, a lituj zlého, kteréžs uložil uvésti na lid svůj.
Exodus 32. - 13. Rozpomeň se na Abrahama, Izáka a Izraele, služebníky své, jimž jsi zapřisáhl skrze sebe samého a mluvil jsi jim: Rozmnožím símě vaše jako hvězdy nebeské, a všecku zemi tuto, o kteréž jsem mluvil, dám semeni vašemu, a dědičně obdržíte ji na věky.
Exodus 32. - 14. I litoval Hospodin zlého, kteréž řekl, že učiní lidu svému.
Exodus 32. - 15. A obrátiv se Mojžíš, sstoupil s hůry, dvě dsky svědectví maje v rukou svých, dsky po obou stranách psané; s jedné i s druhé strany byly popsané.
Exodus 32. - 16. A dsky ty dílo Boží byly; písmo také písmo Boží bylo vyryté na dskách.
Exodus 32. - 17. Uslyšev pak Jozue hlas lidu křičícího, řekl Mojžíšovi: Hřmot boje v táboru jest.
Exodus 32. - 18. Kterýžto odpověděl: Není to křik vítězících, ani křik poražených, hlas zpívajících já slyším.
Exodus 32. - 19. I stalo se, když se přiblížil k stanům, že uzřel tele a tance. A rozhněvav se Mojžíš velmi, povrhl z rukou svých dsky, a rozrazil je pod Horou.
Exodus 32. - 20. Vzal také tele, kteréž byli udělali, a spálil je v ohni, a setřel je až na prach, a vsypav na vodu, dal píti synům Izraelským.
Exodus 32. - 21. A řekl Mojžíš Aronovi: Coť učinil lid tento, že jsi uvedl na něj hřích veliký?
Exodus 32. - 22. Odpověděl Aron: Nehněvej se, pane můj. Ty víš, že lid tento k zlému nakloněn jest.
Exodus 32. - 23. Nebo řekli mi: Udělej nám bohy, kteříž by šli před námi; nebo Mojžíšovi, muži tomu, kterýž vyvedl nás z země Egyptské, nevíme, co se stalo.
Exodus 32. - 24. Jimž jsem odpověděl: Kdo má zlato, strhněte je s sebe. I dali mi, a uvrhl jsem je do ohně, a udělalo se to tele.
Exodus 32. - 25. A vida Mojžíš lid obnažený, že obnažil jej Aron ku potupě před nepřátely, kteříž povstati měli proti nim,
Exodus 32. - 26. Stoje v bráně táboru, řekl: Kdo jest Hospodinův, přistup ke mně. I shromáždili se k němu všickni synové Léví.
Exodus 32. - 27. Jimž řekl: Tak praví Hospodin Bůh Izraelský: Připaš jeden každý meč svůj k boku svému; přejděte sem i tam od brány táboru k bráně, a zabí jeden každý bratra svého, a každý přítele svého i bližního svého.
Exodus 32. - 28. I učinili synové Léví podlé řeči Mojžíšovy, a padlo jich v ten den z lidu na tři tisíce mužů.
Exodus 32. - 29. Nebo řekl byl Mojžíš: Posvěťtež dnes rukou svých Hospodinu, jeden každý na synu svém a na bratru svém, aby vám dal dnes požehnání.
Exodus 32. - 30. A když bylo nazejtří, řekl Mojžíš lidu: Vy jste zhřešili hříchem velikým. Protož nyní vstoupím k Hospodinu, zda bych ho ukrotil pro hřích váš.
Exodus 32. - 31. Tedy navrátiv se Mojžíš k Hospodinu, řekl: Prosím, zhřešilť jest lid ten hříchem velikým; nebo udělali sobě bohy zlaté.
Exodus 32. - 32. Nyní pak neb odpusť hřích jejich, a pakli nic, vymaž mne, prosím, z knihy své, kteroužs psal.
Exodus 32. - 33. I řekl Hospodin Mojžíšovi: Kdo zhřešil proti mně, toho vymaži z knihy své.
Exodus 32. - 34. Protož nyní jdi, veď lid tento, kamž jsem rozkázal tobě. Aj, anděl můj půjde před tebou; v den pak navštívení mého navštívím i na nich hřích jejich.
Exodus 32. - 35. I bil Hospodin lid, proto že učinili tele, kteréž byl udělal Aron.
Exodus 33. - 1. I mluvil Hospodin k Mojžíšovi: Jdi, vstup odsud, ty i lid, kterýž jsi vyvedl z země Egyptské do země, kterouž jsem přisáhl Abrahamovi, Izákovi a Jákobovi, řka: Semeni tvému dám ji,
Exodus 33. - 2. (A pošli před tebou anděla, a vyženu Kananea, Amorea, Hetea, Ferezea, Hevea a Jebuzea,)
Exodus 33. - 3. Do země oplývající mlékem a strdí. Neboť sám nevstoupím s tebou, proto že lid tvrdé šíje jsi, abych nezahubil tebe na cestě.
Exodus 33. - 4. A uslyšav lid řeč tuto přezlou, zámutek nesli, aniž vzal kdo okrasy své na sebe.
Exodus 33. - 5. Nebo byl řekl Hospodin Mojžíšovi: Mluv synům Izraelským: Vy jste lid tvrdé šíje; jakž jen jedinou vstoupím mezi vás, zahladím vás. Protož již, slož okrasu svou s sebe, a zvím, co učiniti mám s tebou.
Exodus 33. - 6. I svlékli s sebe synové Izraelští okrasy své u hory Oréb.
Exodus 33. - 7. Mojžíš pak vzav stánek, rozbil jej sobě vně za stany, vzdáliv se od táboru, a nazval jej stánkem úmluvy. Tedy kdokoli hledal Hospodina, ven choditi musil k stánku úmluvy, kterýž byl vně za stany.
Exodus 33. - 8. K tomu také, když vycházel Mojžíš k stánku, povstával všecken lid a stál každý u dveří stanu svého, a hleděli za Mojžíšem, dokudž nevšel do stánku.
Exodus 33. - 9. Bývalo pak toto, že když vcházíval Mojžíš do stánku, sstupoval sloup oblakový, a stával u dveří stánku, a mluvil s Mojžíšem.
Exodus 33. - 10. A všecken lid vida sloup oblakový, an stojí u dveří stánku, povstávali všickni, a klaněli se každý u dveří stanu svého.
Exodus 33. - 11. A mluvíval Hospodin k Mojžíšovi tváří v tvář, tak jako mluví člověk s přítelem svým. Potom navracel se do táboru, ale služebník jeho Jozue, syn Nun, mládenec, neodcházel z stánku.
Exodus 33. - 12. I řekl Mojžíš Hospodinu: Pohleď, ty velíš mi, abych vedl lid tento, a neoznámils mi, koho pošleš se mnou, ještos pravil: Znám tě ze jména, k tomu také nalezl jsi milost přede mnou.
Exodus 33. - 13. Již tedy, jestliže jsem jen nalezl milost před tebou, oznam mi, prosím, cestu svou, abych tě poznal, a abych nalezl milost před tebou; a pohleď, že národ tento jest lid tvůj.
Exodus 33. - 14. I odpověděl: Tvář má předcházeti vás bude, a dámť odpočinutí.
Exodus 33. - 15. I řekl: Nemá-liť předcházeti nás tvář tvá, nevyvozuj nás odsud.
Exodus 33. - 16. Nebo po čem poznáno bude zde, že jsem nalezl milost před tebou, já i lid tvůj? Zdali ne po tom, když půjdeš s námi, a když odděleni budeme, já a lid tvůj, ode všeho lidu, kterýž jest na tváři země?
Exodus 33. - 17. I řekl Hospodin Mojžíšovi: I tu také věc, kterouž jsi pravil, učiním; nebo jsi nalezl milost přede mnou, a znám tě ze jména.
Exodus 33. - 18. Řekl opět: Okažiž mi, prosím, slávu svou.
Exodus 33. - 19. Kterýž odpověděl: Já způsobím to, aby šlo mimo tebe před tváří tvou všecko dobré mé, a zavolám ze jména: Hospodin před tváří tvou. Smiluji se, nad kýmž se smiluji, a slituji se, nad kýmž se slituji.
Exodus 33. - 20. Řekl také: Nebudeš moci viděti tváři mé; neboť neuzří mne člověk, aby živ zůstal.
Exodus 33. - 21. I to řekl Hospodin: Aj, místo u mne, a staneš na skále.
Exodus 33. - 22. A když tudy půjde sláva má, postavím tě v rozsedlině skály, a přikryji tě rukou svou, dokudž nepřejdu.
Exodus 33. - 23. Potom odejmu ruku svou, i uzříš hřbet můj, ale tvář má nebude spatřína.
Exodus 34. - 1. I řekl Hospodin k Mojžíšovi: Vyteš sobě dvě dsky kamenné podobné prvním, a napíši na dskách těch slova, kteráž byla na dskách prvních, kteréž jsi rozrazil.
Exodus 34. - 2. Budiž tedy hotov ráno, a vstoupíš v jitře na horu Sinai, a staneš přede mnou na vrchu hory té.
Exodus 34. - 3. Žádný ať nevstupuje s tebou, aniž také kdo vidín bude na vší hoře; ani ovce neb volové pásti se budou naproti hoře této.
Exodus 34. - 4. Tedy Mojžíš vytesal dvě dsky kamenné podobné prvním, a vstav ráno, vstoupil na horu Sinai, jakž mu přikázal Hospodin, a vzal v ruku svou dvě dsky kamenné.
Exodus 34. - 5. I sstoupil Hospodin v oblaku, a stál s ním tam, a zavolal ze jména: HOSPODIN.
Exodus 34. - 6. Nebo pomíjeje Hospodin tvář jeho, volal: Hospodin, Hospodin, Bůh silný, lítostivý a milostivý, dlouhočekající a hojný v milosrdenství a pravdě,
Exodus 34. - 7. Milosrdenství čině tisícům, odpouštěje nepravost a přestoupení i hřích, a kterýž nikoli neospravedlňuje vinného, navštěvuje nepravost otců na synech, a na synech synů do třetího i čtvrtého pokolení.
Exodus 34. - 8. Mojžíš pak rychle sklonil hlavu k zemi, a poklonu učinil.
Exodus 34. - 9. A řekl: Prosím, našel-li jsem milost v očích tvých, Pane, nechť jde, prosím, Pán u prostřed nás, nebo lid jest tvrdé šíje, a milostiv buď nepravosti naší a hříchu našemu, a měj nás za dědictví.
Exodus 34. - 10. Kterýžto řekl: Aj, já učiním smlouvu přede vším lidem tvým. Učiním divné věci, kteréž nejsou učiněny na vší zemi a ve všech národech, a viděti bude všecken lid, (mezi nimiž jsi,) skutky Hospodinovy; nebo hrozné bude to, což já učiním s tebou.
Exodus 34. - 11. Zachovej to, což já dnes tobě přikazuji. Aj, já vyženu před tváří tvou Amorea a Kananea, Hetea a Ferezea, Hevea a Jebuzea.
Exodus 34. - 12. Varuj se pak, abys nečinil smlouvy s obyvateli země té, do kteréž vejdeš, ať by nebyli osídlem u prostřed tebe.
Exodus 34. - 13. Ale zboříte oltáře jejich, a modly jejich polámete, a jejich háje posekáte.
Exodus 34. - 14. Nebo nebudeš se klaněti Bohu jinému, proto že Hospodin jest, jméno má horlivý, Bůh silný, horlivý jest.
Exodus 34. - 15. Nevcházej v smlouvu s obyvateli země té, aby když by smilnili, jdouce po bozích svých, a obětovali bohům svým, nepovolali tě, a jedl bys z oběti jejich.
Exodus 34. - 16. A abys nebral ze dcer jeho synům svým, i smilnily by dcery jejich, jdouce po bozích svých, a naučily by smilniti syny tvé, jdouce po bozích svých.
Exodus 34. - 17. Bohů slitých neuděláš sobě.
Exodus 34. - 18. Slavnost přesnic zachovávati budeš. Za sedm dní jísti budeš chleby nekvašené, jakž jsem přikázal tobě, v čas vyměřený měsíce Abib; nebo měsíce toho vyšel jsi z Egypta.
Exodus 34. - 19. Všecko což otvírá život, mé jest, i všeliký samec v dobytku tvém, prvorozený z volů a ovcí.
Exodus 34. - 20. Ale prvorozené osle vyplatíš dobytčetem; pakli bys nevyplatil, šíji zlomíš jemu. Každého prvorozeného z synů svých vyplatíš, aniž ukáží se přede mnou prázdní.
Exodus 34. - 21. Šest dní pracovati budeš, dne pak sedmého přestaneš; v čas orání i žně přestaneš.
Exodus 34. - 22. A učiníš sobě slavnost téhodnů, svátek prvotin žně pšeničné a slavnost klizení po vyjití každého roku.
Exodus 34. - 23. Třikrát v roce ukáže se každý z vás pohlaví mužského před oblíčejem Panovníka Hospodina, Boha Izraelského.
Exodus 34. - 24. Nebo vyvrhu národy od tváři tvé a rozšířím meze tvé, aniž kdo sáhne na zemi tvou, když vstoupíš, abys se ukázal před Hospodinem Bohem svým třikrát v roce.
Exodus 34. - 25. Nebudeš obětovati krve oběti mé, dokavadž u tebe kvas jest, aniž zůstane do jitra obět slavnosti Fáze.
Exodus 34. - 26. Prvotiny prvních úrod země své přinášeti budeš do domu Hospodina Boha svého. Nebudeš vařiti kozelce v mléce matky jeho.
Exodus 34. - 27. I řekl Hospodin Mojžíšovi: Napiš sobě slova tato; nebo podlé slov těch učinil jsem smlouvu s tebou a s Izraelem.
Exodus 34. - 28. Byl pak tam s Hospodinem čtyřidceti dní a čtyřidceti nocí, chleba nejedl a vody nepil; a napsal na dskách slova té smlouvy, totiž deset slov.
Exodus 34. - 29. I stalo se, když sstupoval Mojžíš s hory Sinai, (a měl dvě dsky svědectví v rukou svých, když sstupoval s hory), nevěděl, že by se stkvěla kůže tváři jeho, když mluvil s ním.
Exodus 34. - 30. A viděl Aron i všickni synové Izraelští Mojžíše, a aj, stkvěla se kůže tváři jeho, a nesměli přistoupiti k němu.
Exodus 34. - 31. Ale Mojžíš zavolal jich, a navrátili se k němu Aron i všecka knížata shromáždění toho, a mluvil Mojžíš s nimi.
Exodus 34. - 32. Potom přišli také k němu všickni synové Izraelští, jimžto přikázal všecko, což s ním mluvil Hospodin na hoře Sinai.
Exodus 34. - 33. Dokudž pak mluvil Mojžíš s nimi, měl zástěru na tváři své.
Exodus 34. - 34. Ale když vcházel Mojžíš před tvář Hospodina, aby mluvil s ním, odjímal zástěru, dokudž nevyšel. Vyšed pak, mluvil synům Izraelským, což mu bylo rozkázáno.
Exodus 34. - 35. Tedy viděli synové Izraelští tvář Mojžíšovu, že se stkvěla kůže tváři jeho. A kladl zase Mojžíš zástěru na tvář svou, dokudž nevcházel, aby mluvil s ním.
Exodus 35. - 1. Tedy svolal Mojžíš všecko shromáždění synů Izraelských, a řekl jim: Tato jsou slova, kteráž přikázal vám Hospodin, abyste je činili.
Exodus 35. - 2. Šest dní děláno bude dílo, ale v sedmý den mějte svátek, sobotu odpočinutí Hospodinova. Kdo by dělal v něm dílo, umře.
Exodus 35. - 3. Nezanítíte ohně nikdež v příbytcích svých v den sobotní.
Exodus 35. - 4. Mluvil také Mojžíš ke všemu shromáždění synů Izraelských takto: Toto jest slovo, kteréž přikázal Hospodin, řka:
Exodus 35. - 5. Sebeřte z sebe obět pozdvižení Hospodinu. Každý, kdož jest ochotný v srdci svém, přinese tu obět Hospodinu: Zlato, stříbro a měď,
Exodus 35. - 6. A postavec modrý, a šarlat, a červec dvakrát barvený, a bílé hedbáví, a kozí srsti;
Exodus 35. - 7. Též kůže skopců na červeno barvené, a kůže jezevčí, a dříví setim,
Exodus 35. - 8. A olej k svícení a vonné věci na olej ku pomazání a pro kadění vonné,
Exodus 35. - 9. A kamení onychinové, a jiné kamení k vsazování do náramenníku a náprsníku.
Exodus 35. - 10. A všickni, kdož jsou vtipní mezi vámi, přijdou a dělati budou, cožkoli přikázal Hospodin:
Exodus 35. - 11. Příbytek, stánek jeho i přikrytí jeho a háky jeho, dsky jeho, svlaky jeho, sloupy jeho i podstavky jeho;
Exodus 35. - 12. Truhlu s sochory jejími, slitovnici a oponu zastření;
Exodus 35. - 13. Stůl i sochory k němu se všemi nádobami jeho, i chléb předložení;
Exodus 35. - 14. A svícen k svícení s nádobami jeho i lampy jeho, a olej k svícení;
Exodus 35. - 15. Též oltář pro kadění a sochory jeho, i olej pomazání a kadidlo z vonných věcí, i zastření dveří v příbytku;
Exodus 35. - 16. Oltář k zápalu a rošt jeho měděný a sochory jeho, i všecka nádobí jeho, i umyvadlo s podstavkem jeho;
Exodus 35. - 17. Koltry očkovaté k síni, sloupy její a podstavky její, i zastření brány do síně;
Exodus 35. - 18. Kolíky k příbytku, a kolíky síně s provázky jejich;
Exodus 35. - 19. Roucha k službě, k přisluhování v svatyni, i roucho svaté Arona kněze, i roucho synů jeho k konání úřadu kněžského.
Exodus 35. - 20. Vyšlo tedy všecko shromáždění synů Izraelských od tváři Mojžíšovy,
Exodus 35. - 21. A přišli, každý muž, kteréhož ponuklo srdce jeho, a každý, v němž duch jeho byl dobrovolný, a přinesli obět pozdvižení Hospodinu, k dílu stánku úmluvy a ke vší službě jeho, i k rouchu svatému.
Exodus 35. - 22. Přicházeli muži i ženy, každý, kdož byl ochotný v srdci, a přinášeli spinadla, a náušnice, a prsteny, a záponky z pravých rukou, všelijaké nádobí zlaté, a kdožkoli obětoval obět zlata Hospodinu.
Exodus 35. - 23. Každý, kdož měl postavec modrý a šarlat, a červec dvakrát barvený, a bílé hedbáví a kozí srsti, a kůže skopců na červeno barvené, a kůže jezevčí, přinesl to.
Exodus 35. - 24. Kdokoli obětoval obět stříbra a mědi, přinášeli to za obět pozdvižení Hospodinu; každý také, kdo měl dříví setim, ke všelikému dílu služebnosti, přinášeli je.
Exodus 35. - 25. Ano i všecky ženy vtipné rukama svýma předly, a přinesly, co napředly, postavec modrý a šarlat, a červec dvakrát barvený a bílé hedbáví.
Exodus 35. - 26. Všecky pak ženy, kterýchž ponuklo srdce jejich, aby předly uměle, předly srsti kozí.
Exodus 35. - 27. Knížata pak přinášeli kamení onychinové, a jiné kamení k vsazování do náramenníku a náprsníku,
Exodus 35. - 28. Též vonné věci a olej k svícení, a k oleji pomazání, a k vonnému kadidlu.
Exodus 35. - 29. Každý muž i žena, v nichž ochotné srdce jejich bylo k tomu, aby přinášeli potřeby ke všelikému dílu, kteréž byl přikázal dělati Hospodin skrze Mojžíše, přinášeli synové Izraelští obět dobrovolnou Hospodinu.
Exodus 35. - 30. Tedy řekl Mojžíš synům Izraelským: Pohleďte, povolal ze jména Hospodin Bezeleele, syna Uri, syna Hur, z pokolení Judova.
Exodus 35. - 31. A naplnil ho duchem Božím, moudrostí, rozumností i uměním všelijakého řemesla,
Exodus 35. - 32. Aby vtipně smysliti uměl, jak by se co dělati mělo na zlatu a stříbru a mědi,
Exodus 35. - 33. I v řemeslném strojení kamenů k vsazování, i v díle od dřeva, aby dělal všelijakým řemeslem vtipným.
Exodus 35. - 34. Dal nadto v srdce jeho i to, aby učiti mohl on i Aholiab, syn Achisamechův z pokolení Dan.
Exodus 35. - 35. Naplnil je moudrostí srdce, aby dělali všelijaké dílo tesařské a řemeslné, i krumpéřské a vytkávané z postavce modrého a šarlatu, a červce dvakrát barveného, a bílého hedbáví, a aby dělali všelijaké dílo a vymýšleli vtipné věci.
Exodus 36. - 1. Tedy dělal Bezeleel a Aholiab i všeliký muž vtipný, jimž dal Hospodin moudrost a rozumnost, aby uměli dělati všeliké dílo k službě svatyně, všecko, což přikázal Hospodin.
Exodus 36. - 2. Povolal pak Mojžíš Bezeleele a Aholiaba i každého muže vtipného, v jehož srdce dal Hospodin moudrost, každého také, kohož ponoukalo srdce jeho, aby přistoupil ku práci díla toho.
Exodus 36. - 3. A vzali od Mojžíše všecky dary, kteréž přinesli synové Izraelští k dílu služebnému svatyně, aby dělali je. Ale oni vždy předce přinášeli k němu každého jitra dary dobrovolné.
Exodus 36. - 4. Tedy přišli všickni vtipní dělníci díla svatyně, každý od díla svého, kteréž dělali,
Exodus 36. - 5. A mluvili k Mojžíšovi těmi slovy: Mnohem více přináší lid, nežli potřebí jest k dělání díla, kteréž přikázal Hospodin dělati.
Exodus 36. - 6. I rozkázal Mojžíš, aby provoláno bylo v vojště takto: Muž ani žena, žádný nepřinášej více oběti k svatyni. I zbráněno jest lidu, aby nenosili.
Exodus 36. - 7. Nebo měli potřeb hojně dosti k dělání všelikého díla, tak že zbývalo.
Exodus 36. - 8. I dělal každý vtipný z dělníků těch dílo to, příbytek z desíti čalounů, kteříž byli z bílého hedbáví přesukovaného, a z postavce modrého a šarlatu, a z červce dvakrát barveného, cherubíny dílem řemeslným udělal na nich.
Exodus 36. - 9. Dlouhost čalounu jednoho osm a dvadceti loktů, a čtyř loktů širokost čalounu jednoho; všickni čalounové byli jednostejné míry.
Exodus 36. - 10. Potom spojil pět čalounů jeden s druhým, a pět jiných čalounů spojil jeden s druhým.
Exodus 36. - 11. Nadělal i ok z hedbáví modrého po kraji čalounu jednoho na konci, kde se spojovati má s druhým, a tolikéž udělal na kraji čalounu druhého na konci v spojení druhém.
Exodus 36. - 12. Padesáte ok udělal na čalounu jednom, a padesáte ok udělal po kraji čalounu, kterýmž připojen byl k druhému; oko jedno proti druhému bylo.
Exodus 36. - 13. Udělal i padesáte haklíků zlatých a spojil čalouny jeden s druhým haklíky těmi; a tak udělán jest příbytek jeden.
Exodus 36. - 14. Nadto nadělal houní z srstí kozích na stánek, k přistírání příbytku po vrchu; jedenácte houní udělal.
Exodus 36. - 15. Dlouhost houně jedné třidceti loktů, a širokost houně jedné čtyř loktů; jednostejná míra byla těch jedenácti houní.
Exodus 36. - 16. A spojil pět houní obzvláštně, a šest houní obzvláštně.
Exodus 36. - 17. Udělal také padesáte ok po kraji houně na konci, kdež se spojovati má, a padesáte ok udělal po kraji houně v spojení druhém.
Exodus 36. - 18. Udělal k tomu haklíků měděných padesáte k spojení stánku, aby byl jedno.
Exodus 36. - 19. Nadto udělal přikrytí stánku z koží skopcových na červeno barvených, a přikrytí z koží jezevčích svrchu.
Exodus 36. - 20. Nadělal k příbytku i desk z dříví setim stojatých.
Exodus 36. - 21. Desíti loktů dlouhost dsky, a půl druhého širokost dsky každé.
Exodus 36. - 22. Dva čepy měla dska jedna, podobně jako stupně u schodu spořádané, jeden proti druhému; tak udělal u všech desk příbytku.
Exodus 36. - 23. Zdělal i dsky k příbytku, dvadceti desk k straně polední, k větru polednímu.
Exodus 36. - 24. A čtyřidceti podstavků stříbrných udělal pode dvadceti desk, dva podstavky pod jednu dsku ke dvěma čepům jejím, a dva podstavky pod dsku druhou pro dva čepy její.
Exodus 36. - 25. Na druhé pak straně příbytku k straně půlnoční udělal dvadceti desk,
Exodus 36. - 26. A čtyřidceti podstavků jejich stříbrných, dva podstavky pod jednu dsku a dva podstavky pod dsku druhou.
Exodus 36. - 27. Na straně pak příbytku k západu udělal šest desk.
Exodus 36. - 28. Dvě dsky udělal v úhlech po obou stranách příbytku.
Exodus 36. - 29. A byly spojené po spodu a tolikéž spojené svrchu k jednomu kruhu; tak udělal po obou stranách ve dvou úhlech.
Exodus 36. - 30. A tak bylo osm desk a podstavků jejich stříbrných šestnácte, dva podstavkové pod každou dskou.
Exodus 36. - 31. Nadělal i svlaků z dřívi setim, pět ke dskám straně příbytku jedné,
Exodus 36. - 32. A pět svlaků ke dskám druhé strany příbytku, a pět svlaků ke dskám strany příbytku západní, dosahujících k oběma úhlům.
Exodus 36. - 33. A svlak prostřední udělal, aby šel po prostředku desk od jednoho kraje k druhému.
Exodus 36. - 34. Dsky pak obložil zlatem a kruhy jejich udělal z zlata, aby v nich svlaky byly; a obložil svlaky zlatem.
Exodus 36. - 35. Udělal také oponu z postavce modrého a šarlatu, a z červce dvakrát barveného, a z bílého hedbáví přesukovaného; dílem řemeslným udělal ji s figurami cherubínů.
Exodus 36. - 36. A udělal pro ni čtyři sloupy z dříví setim, a obložil je zlatem; hákové pak jejich byli zlatí, a slil k nim čtyři podstavky stříbrné.
Exodus 36. - 37. Udělal také zastření ke dveřům stánku z postavce modrého, z šarlatu a z červce dvakrát barveného a z bílého hedbáví přesukovaného, dílem krumpéřským,
Exodus 36. - 38. A sloupů k tomu zastření pět s háky jejich, (obložil pak makovice a přepásaní jich zlatem), a podstavků pět měděných.
Exodus 37. - 1. Udělal také Bezeleel truhlu z dříví setim, jejíž dlouhost byla půl třetího lokte, a půl druhého lokte širokost, vysokost také půl druhého lokte.
Exodus 37. - 2. A obložil ji zlatem čistým vnitř i zevnitř, a udělal jí korunu zlatou vůkol.
Exodus 37. - 3. Slil jí také čtyři kruhy zlaté ke čtyřem úhlům jejím, dva totiž kruhy po jedné straně její, a dva kruhy po druhé straně její.
Exodus 37. - 4. Zdělal i sochory z dříví setim a obložil je zlatem.
Exodus 37. - 5. A uvlékl sochory do kruhů po stranách truhly; aby na nich nošena byla truhla.
Exodus 37. - 6. Udělal také slitovnici z zlata čistého. Půl třetího lokte byla dlouhost její, a půl druhého lokte širokost její.
Exodus 37. - 7. Udělal i dva cherubíny z zlata, z taženého zlata udělal je na dvou koncích slitovnice,
Exodus 37. - 8. Cherubína jednoho na jednom konci a cherubína druhého na druhém konci; na slitovnici udělal cherubíny, na obou koncích jejích.
Exodus 37. - 9. Ti pak cherubínové měli křídla vztažená svrchu nad ní, zastírajíce křídly svými slitovnici; a tváři jejich byly obráceny jedna k druhé, k slitovnici byly obráceny tváři cherubínů.
Exodus 37. - 10. Udělal i stůl z dříví setim. Dvou loket byla dlouhost jeho a na loket širokost jeho, půl druhého pak lokte vysokost.
Exodus 37. - 11. A obložil jej zlatem čistým, i korunu zlatou udělal mu vůkol.
Exodus 37. - 12. Udělal mu i lištu dlani zšíří vůkol, a udělal korunu zlatou okolo té lišty.
Exodus 37. - 13. Slil také k němu čtyři kruhy zlaté a vpustil je do čtyř úhlů, kteříž byli na čtyřech nohách jeho.
Exodus 37. - 14. Proti té liště byli kruhové, skrze něž by provlačováni byli sochorové k nošení stolu.
Exodus 37. - 15. Udělal i sochory z dříví setim, kteréžto obložil zlatem k nošení stolu.
Exodus 37. - 16. A zdělal nádoby, kteréž byly na stole, misy jeho a lžice jeho, a koflíky jeho, a přikryvadla k přikrývání z čistého zlata.
Exodus 37. - 17. Udělal také svícen z zlata čistého, z taženého zlata udělal svícen; sloupec jeho i prutové jeho, misky jeho, koule jeho i květové jeho z něho byli.
Exodus 37. - 18. Šest pak prutů bylo po stranách jeho, tři prutové s jedné strany jeho, a tři prutové s druhé strany jeho.
Exodus 37. - 19. Tři misky na způsob pecky mandlové udělány byly na prutu jednom, a koule a květ, a tři misky na způsob pecky mandlové udělány na prutu druhém, a koule a květ; tak i na jiných šesti prutech z svícnu vycházejících.
Exodus 37. - 20. Na svícnu také byly čtyři misky, udělané na způsob mandlové pecky, a koule jeho i květové jeho.
Exodus 37. - 21. A byla koule pode dvěma pruty z něho, a koule druhá pode dvěma pruty z něho, a koule třetí pode dvěma pruty z něho, a tak pod šesti pruty vycházejícími z něho.
Exodus 37. - 22. Koule jejich i prutové jejich z něho byli, všecko hned jedním tažením z zlata čistého.
Exodus 37. - 23. Udělal i lamp jeho sedm, i utěradla jeho, i nádoby k oharkům jeho z zlata čistého.
Exodus 37. - 24. Z centnéře zlata čistého udělal jej se vším tím nádobím.
Exodus 37. - 25. Udělal také oltář pro kadění z dříví setim, lokte zdélí a lokte zšíří, čtverhraný, dvou pak loket zvýší; z něho byli rohové jeho.
Exodus 37. - 26. A obložil jej zlatem čistým, svrchek jeho i po stranách vůkol, i rohy jeho; a udělal mu korunu zlatou vůkol.
Exodus 37. - 27. Po dvou podobně kruzích zlatých udělal u něho, pod korunou ve dvou úhlech jeho, po dvou stranách jeho, skrze něž by provlačováni byli sochorové, aby nošen byl na nich.
Exodus 37. - 28. A zdělal ty sochory z dříví setim, a obložil je zlatem.
Exodus 37. - 29. Nadělal také oleje pomazání svatého, a kadidla z vonných věcí, čistého, dílem apatykářským.
Exodus 38. - 1. Udělal také oltář k zápalu z dříví setim, pěti loket zdélí a pěti loket zšíří, čtverhraný, a tří loket zvýší.
Exodus 38. - 2. A zdělal mu rohy na čtyřech úhlech jeho; z něho byli rohové jeho, a obložil jej mědí.
Exodus 38. - 3. Nadělal také všelijakých nádob k oltáři, hrnců a lopat, a kotlíků a vidliček, a nádob jeho k uhlí; všecka nádobí jeho udělal měděná.
Exodus 38. - 4. Udělal k oltáři i rošt mřežovaný, měděný, pod okolkem oltáře dole, až do prostřed něho.
Exodus 38. - 5. A slil čtyři kruhy na čtyřech krajích k roštu měděnému, v nichž by sochorové bývali.
Exodus 38. - 6. Sochory pak udělal z dříví setim a obložil je mědí.
Exodus 38. - 7. A uvlékl ty sochory do těch kruhů po obou stranách oltáře k nošení jeho na nich; prázdný z prken udělal jej.
Exodus 38. - 8. Udělal též umyvadlo měděné, a podstavek jeho měděný z zrcadel houfně přicházejících žen, kteréž přicházely ke dveřím stánku úmluvy.
Exodus 38. - 9. Udělal také síň k straně polední; koltry očkovaté síně té z bílého hedbáví přesukovaného na sto loket,
Exodus 38. - 10. Sloupů jejich dvadceti, a k nim podstavků dvadceti z mědi, háky na sloupích, a přepásaní jejich z stříbra.
Exodus 38. - 11. Tolikéž k straně půlnoční koltry na sto loket, sloupů k nim dvadceti a podstavků jejich dvadceti z mědi, háky na sloupích a přepásaní jejich z stříbra.
Exodus 38. - 12. K straně pak západní koltry očkovaté na padesáte loket, sloupů k nim deset a podstavků jejich deset, háky na sloupích a přepásaní jejich z stříbra.
Exodus 38. - 13. A v straně přední na východ padesáti loktů,
Exodus 38. - 14. Koltry očkovaté patnácti loktů byly při straně jedné, sloupové k nim tři, a podstavkové jejich tři.
Exodus 38. - 15. A k straně druhé, u brány síně té, jakž tam, tak tuto, koltry očkovaté patnácti loktů, sloupové k nim tři a podstavkové jejich tři.
Exodus 38. - 16. Všecky koltry síně vůkol očkovaté z bílého hedbáví přesukovaného.
Exodus 38. - 17. Podstavkové pak sloupů z mědi, hákové na sloupích a přepásaní jich z stříbra, a obložení makovic jejich z stříbra; všickni také sloupové síně přepásáni byli stříbrem.
Exodus 38. - 18. Zastření pak brány síňce dílem krumpéřským z postavce modrého a šarlatu, a červce dvakrát barveného a hedbáví bílého přesukovaného; dlouhost jeho dvadceti loktů, výsost pak šířky pěti loktů, jako i jiných koltr síně očkovatých.
Exodus 38. - 19. A sloupové k ní čtyři a podstavkové jejich čtyři z mědi, hákové jejich stříbrní, a obložení makovic jejich a přepásaní jejich z stříbra.
Exodus 38. - 20. Všickni pak kolíkové příbytku a síně vůkol byli z mědi.
Exodus 38. - 21. Tyto jsou věci vyčtené k příbytku, příbytku svědectví, kteréž jsou vyčteny podlé rozkázaní Mojžíšova, skrze Itamara, syna Arona kněze, k službě Levítů.
Exodus 38. - 22. A Bezeleel, syn Uri, syna Hur, z pokolení Juda, udělal všecky tyto věci, kteréž přikázal Hospodin Mojžíšovi;
Exodus 38. - 23. A s ním Aholiab, syn Achisamechův z pokolení Dan, tesař a vtipný řemeslník, a krumpéř na modrém postavci a šarlatu, a červci dvakrát barveném a kmentu.
Exodus 38. - 24. Všeho zlata vynaloženého na samo dílo, na všecko dílo svatyně, (bylo pak zlato obětované), devět a dvadceti centnéřů, a sedm set třidceti lotů podlé váhy svatyně.
Exodus 38. - 25. Stříbra pak od těch, jenž náležejí ku počtu shromáždění, sto centnéřů, a tisíc sedm set sedmdesáte pět lotů podlé váhy svatyně.
Exodus 38. - 26. Půl lotu z každé hlavy podlé váhy svatyně, ode všech jdoucích v počet od dvadcíti let a výše, jichž bylo šestkrát sto tisíc, tři tisíce pět set a padesáte.
Exodus 38. - 27. A bylo sto centnéřů stříbra k slévání podstavků svatyně a podstavků opony; sto podstavků ze sta centnéřů, centnéř do podstavku.
Exodus 38. - 28. A z tisíce sedmi set sedmdesáti pěti lotů udělal háky na sloupy, a obložil makovice jejich a přepásal je.
Exodus 38. - 29. Mědi pak obětované bylo sedmdesáte centnéřů a dva tisíce a čtyři sta lotů.
Exodus 38. - 30. A udělal z ní podstavky ke dveřům stánku svědectví a oltář měděný, a rošt měděný k němu, a všecky nádoby oltáře,
Exodus 38. - 31. A podstavky síně vůkol a podstavky brány síně, všecky také kolíky příbytku a všecky kolíky síňce vůkol.
Exodus 39. - 1. Z modrého pak postavce a šarlatu a červce dvakrát barveného udělali roucha k službě, k přisluhování v svatyni. Udělali i roucho svaté, kteréž by bylo Aronovi, jakž byl přikázal Hospodin Mojžíšovi.
Exodus 39. - 2. A udělal náramenník z zlata, postavce modrého a šarlatu, a červce dvakrát barveného, a bílého hedbáví přesukovaného.
Exodus 39. - 3. I nadělali plíšků zlatých, a nastříhali z nich nití, aby jimi províjeli skrze modrý postavec a šarlat, a červec dvakrát barvený a bílé hedbáví, dílem řemeslným.
Exodus 39. - 4. Náramky u něho udělali tak, aby se jeden s druhým spojiti mohl; na dvou krajích svých spojoval se.
Exodus 39. - 5. Přepásaní také náramenníka, kteréž bylo na něm, z týchž věcí bylo a týmž dílem, z zlata, postavce modrého a šarlatu a červce dvakrát barveného, a bílého hedbáví přesukovaného, jakž byl přikázal Hospodin Mojžíšovi.
Exodus 39. - 6. Přisadili i kamení onychinové, vložené a vsazené do zlata, řezané tak, jako ryty bývají pečeti, s jmény synů Izraelských.
Exodus 39. - 7. A vložil je na vrchní kraje náramenníku, aby byli kamenové pro pamět na syny Izraelské, jakž byl přikázal Hospodin Mojžíšovi.
Exodus 39. - 8. Udělal i náprsník dílem řemeslným, takovým dílem jako náramenník, z zlata, postavce modrého a šarlatu, a červce dvakrát barveného, a bílého hedbáví přesukovaného.
Exodus 39. - 9. Čtverhranatý byl; dvojnásobní udělali náprsník, na píd zdélí, a na píd zšíří, dvojnásobní.
Exodus 39. - 10. A vysadili jej čtyřmi řady kamení drahého pořádkem tímto: Sardius, topazius a smaragdus v řadu prvním;
Exodus 39. - 11. V řadu pak druhém karbunkulus, zafir a jaspis;
Exodus 39. - 12. A v řadu třetím linkurius, achates a ametyst;
Exodus 39. - 13. A v čtvrtém řadu chrysolit, onychin a beryl, vložení a vsazení do zlata v svém pořádku.
Exodus 39. - 14. Těch pak kamenů s jmény synů Izraelských bylo dvanácte vedlé jmen jejich, vyrytých, jako pečet ryta bývá, každý vedlé jména svého pro dvanáctero pokolení.
Exodus 39. - 15. Udělali i k náprsníku řetízky jednostejné, dílem točeným z zlata čistého.
Exodus 39. - 16. Udělali také dva haklíky zlaté, a dva kroužky zlaté, a připjali ty dva kroužky na dvou krajích náprsníku.
Exodus 39. - 17. A prostrčili dva řetízky zlaté skrze dva kroužky na krajích náprsníku.
Exodus 39. - 18. Druhé pak dva konce dvou řetízků vpjali do dvou těch haklíků, a dali je na vrchní kraje náramenníku po předu.
Exodus 39. - 19. Udělali též dva kroužky zlaté, kteréž dali na dva kraje náprsníku, na té obrubě jeho, kteráž byla po straně náramenníka po spodu.
Exodus 39. - 20. Udělali ještě dva jiné kroužky zlaté, kteréž dali na dvě strany náramenníka zespod po předu, proti spojení jeho, kteréž jest nad přepásaním náramenníka.
Exodus 39. - 21. I přivázali náprsník od kroužků jeho k kroužkům toho náramenníka tkanicí hedbáví modrého, aby byl nad přepásaním náramenníka, a aby neodevstával náprsník od náramenníka, jakž byl přikázal Hospodin Mojžíšovi.
Exodus 39. - 22. Udělal také plášť náležející k náramenníku, dílem vytkávaným, všecken z postavce modrého,
Exodus 39. - 23. A díru u prostřed pláště, jako díra v pancíři; okolek byl po kraji jejím vůkol, aby se neroztrhl.
Exodus 39. - 24. Udělali také na podolku pláště jablka zrnatá z postavce modrého a šarlatu, a červce dvakrát barveného, a bílého hedbáví přesukovaného.
Exodus 39. - 25. Nadělali i zvonečků z zlata čistého, a zzavěšovali zvonečky ty mezi jablky zrnatými u podolku pláště vůkol, u prostřed mezi jablky zrnatými;
Exodus 39. - 26. Zvonček a jablko zrnaté, opět za tím zvonček a jablko zrnaté u podolku pláště vůkol, k užívání toho při službě, jakž byl přikázal Hospodin Mojžíšovi.
Exodus 39. - 27. Potom udělali sukni z bílého hedbáví dílem vytkávaným, Aronovi a synům jeho.
Exodus 39. - 28. I čepici z bílého hedbáví, a klobouky ozdobné z bílého hedbáví, a košilky tenké z bílého hedbáví přesukovaného,
Exodus 39. - 29. Pás také z bílého hedbáví přesukovaného, a postavce modrého a šarlatu, a červce dvakrát barveného, dílem krumpéřským, jakž byl přikázal Hospodin Mojžíšovi,
Exodus 39. - 30. Udělali i plech koruny svaté z zlata čistého, a napsali na něm písmo dílem vyrývajících pečeti: Svatost Hospodinu.
Exodus 39. - 31. A dali do něho tkanici z hedbáví modrého, aby přivázán byl k čepici na hoře, jakž byl přikázal Hospodin Mojžíšovi.
Exodus 39. - 32. A tak dokonáno jest všecko dílo příbytku stánku úmluvy; a učinili synové Izraelští všecko, jakž přikázal Hospodin Mojžíšovi, tak učinili,
Exodus 39. - 33. A přinesli příbytek ten k Mojžíšovi, stánek i všecka nádobí jeho, háky jeho, dsky jeho, svlaky jeho, i sloupy jeho a podstavky jeho,
Exodus 39. - 34. Přikrytí také z koží skopových na červeno barvených, a přikrytí z koží jezevčích i oponu zastření,
Exodus 39. - 35. Truhlu svědectví s sochory jejími i slitovnici,
Exodus 39. - 36. Stůl, všecka nádobí jeho i chléb předložení,
Exodus 39. - 37. Svícen čistý, lampy jeho, lampy zpořádané, i všecka nádobí jeho, i olej k svícení,
Exodus 39. - 38. Též oltář zlatý a olej pomazání a kadidlo z vonných věcí a zastření ke dveřům stánku,
Exodus 39. - 39. Oltář měděný a rošt jeho měděný, sochory jeho a všecka nádobí jeho, i umyvadlo a podstavek jeho,
Exodus 39. - 40. Očkovaté koltry síně a sloupy k nim s podstavky jejich, i zastření k bráně té síně, provazy také její a kolíky i všecka nádobí k službě příbytku, k stánku úmluvy,
Exodus 39. - 41. Roucha k službě, k přisluhování v svatyni, roucho svaté Arona kněze i roucho synů jeho k konání úřadu kněžského.
Exodus 39. - 42. Vedlé všeho, což přikázal Hospodin Mojžíšovi, tak udělali synové Izraelští všecko to dílo.
Exodus 39. - 43. A viděl Mojžíš všecko to dílo, a aj, udělali je, jakž byl přikázal Hospodin, tak udělali. I požehnal jim Mojžíš.
Exodus 40. - 1. Potom mluvil Hospodin k Mojžíšovi, řka:
Exodus 40. - 2. V den měsíce prvního, prvního dne téhož měsíce vyzdvihneš příbytek, stánek úmluvy.
Exodus 40. - 3. A postavíš tam truhlu svědectví a zastřeš ji oponou.
Exodus 40. - 4. Vneseš i stůl a zřídíš řád jeho, vneseš také svícen a rozsvítíš lampy jeho.
Exodus 40. - 5. Postavíš též oltář zlatý pro kadění naproti truhle svědectví, a zavěsíš zastření ve dveřích příbytku.
Exodus 40. - 6. Potom postavíš oltář k zápalům přede dveřmi příbytku stánku úmluvy.
Exodus 40. - 7. Postavíš také umyvadlo mezi stánkem úmluvy a mezi oltářem, do něhož naleješ vody.
Exodus 40. - 8. Naposledy vyzdvihneš síň vůkol a zavěsíš zastření brány síně.
Exodus 40. - 9. Tedy vezmeš olej pomazání a pomažeš příbytku a všech věcí, kteréž v něm jsou, a posvětíš ho i všech nádob jeho, a bude svatý.
Exodus 40. - 10. Pomažeš i oltáře zápalu a všech nádob jeho a posvětíš oltáře, a budeť oltář svatý.
Exodus 40. - 11. Pomažeš také umyvadla a podstavku jeho, a posvětíš ho.
Exodus 40. - 12. A přistoupiti kážeš Aronovi i synům jeho ke dveřím stánku svědectví, a umyješ je vodou.
Exodus 40. - 13. A oblečeš Arona v roucha svatá a pomažeš ho a posvětíš ho, aby úřad kněžský konal přede mnou.
Exodus 40. - 14. Synům také jeho přistoupiti kážeš, a zobláčíš je v sukně.
Exodus 40. - 15. A pomažeš jich, tak jako jsi pomazal otce jejich, aby úřad kněžský konali přede mnou, aby jim bylo pomazání jejich toto k kněžství věčnému po rodech jejich.
Exodus 40. - 16. I učinil Mojžíš tak. Všecko, jakž mu rozkázal Hospodin, tak učinil.
Exodus 40. - 17. I stalo se měsíce prvního léta druhého, prvního dne měsíce, že vyzdvižen jest příbytek.
Exodus 40. - 18. Mojžíš tedy vyzdvihl příbytek a podložil podstavky jeho a postavil dsky jeho, a provlékl svlaky jeho, a vyzdvihl sloupy jeho.
Exodus 40. - 19. Potom postavil stánek v příbytku a dal přikrytí stánku svrchu na něj, jakož mu byl přikázal Hospodin.
Exodus 40. - 20. A vzav svědectví, vložil je do truhly, uvlékl také sochory k truhle a dal slitovnici svrchu na truhlu.
Exodus 40. - 21. I vnesl truhlu do příbytku a zavěsil oponu zastření, a zastřel truhlu svědectví, jakož byl přikázal Hospodin Mojžíšovi.
Exodus 40. - 22. Postavil i stůl v stánku úmluvy k straně příbytku půlnoční, vně před oponou.
Exodus 40. - 23. A zřídil na něm zpořádaní chlebů před Hospodinem, jakž přikázal Hospodin Mojžíšovi.
Exodus 40. - 24. A postavil svícen v stánku úmluvy naproti stolu, v straně příbytku ku poledni.
Exodus 40. - 25. A rozsvítil lampy před Hospodinem, jakož přikázal Hospodin Mojžíšovi.
Exodus 40. - 26. Postavil také oltář zlatý v stánku úmluvy před oponou,
Exodus 40. - 27. A kadil na něm kadidlem vonným, jakž přikázal Hospodin Mojžíšovi.
Exodus 40. - 28. Zavěsil také zastření dveří příbytku.
Exodus 40. - 29. A oltář zápalu postavil ke dveřům příbytku stánku úmluvy, a obětoval na něm oběti zápalné a suché, jakož přikázal Hospodin Mojžíšovi.
Exodus 40. - 30. A postavil umyvadlo mezi stánkem úmluvy a mezi oltářem, do něhož nalil vody k umývání.
Exodus 40. - 31. A umýval z něho Mojžíš, Aron a synové jeho ruce své i nohy své.
Exodus 40. - 32. Když vcházeli do stánku úmluvy, a když přistupovali k oltáři, umývali se, jakož přikázal Hospodin Mojžíšovi.
Exodus 40. - 33. Naposledy vyzdvihl síň vůkol příbytku a oltáře, a zavěsil zastření brány síně. A tak dokonal Mojžíš dílo to.
Exodus 40. - 34. Tedy přikryl oblak stánek úmluvy, a sláva Hospodinova naplnila příbytek.
Exodus 40. - 35. A nemohl Mojžíš vjíti do stánku úmluvy; nebo byl nad ním oblak, a sláva Hospodinova naplnila příbytek.
Exodus 40. - 36. Když pak odnášel se oblak s příbytku, brali se synové Izraelští po všech taženích svých.
Exodus 40. - 37. Pakli se neodnášel oblak, nehýbali se až do dne, v němž se zdvihl.
Exodus 40. - 38. A byl oblak Hospodinův nad příbytkem ve dne, a oheň býval v noci na něm, před očima všeho domu Izraelského ve všech taženích jejich.
Leviticus 1. - 1. Povolal pak Hospodin Mojžíše, a mluvil k němu z stánku úmluvy, řka:
Leviticus 1. - 2. Mluv k synům Izraelským a rci jim: Když by kdo z vás obětoval obět Hospodinu, z hovad, totiž z volů aneb z drobného dobytka obětovati budete obět svou.
Leviticus 1. - 3. Jestliže zápalná obět jeho byla by z skotů, samce bez vady obětovati bude. U dveří stánku úmluvy obětovati jej bude dobrovolně, před oblíčejem Hospodinovým.
Leviticus 1. - 4. A vloží ruku svou na hlavu oběti zápalné, i bude příjemná jemu k očištění jeho.
Leviticus 1. - 5. Tedy zabije volka toho před tváří Hospodinovou, a obětovati budou kněží, synové Aronovi, krev, a pokropí tou krví oltáře svrchu vůkol, kterýž jest u dveří stánku úmluvy.
Leviticus 1. - 6. I stáhne kůži s oběti zápalné, a rozseká ji na díly své.
Leviticus 1. - 7. A dají synové Arona kněze oheň na oltář, a narovnají dříví na tom ohni.
Leviticus 1. - 8. Potom zpořádají kněží, synové Aronovi, díly ty, hlavu i tuk, na dříví vložené na oheň, kterýž jest na oltáři.
Leviticus 1. - 9. A droby jeho i nohy jeho vymyjete vodou. I páliti bude kněz všecko to na oltáři; zápal jest v obět ohnivou, vůně spokojující Hospodina.
Leviticus 1. - 10. Jestliže pak z drobného dobytka bude obět jeho, z ovcí aneb z koz k oběti zápalné, samce bez poškvrny obětovati bude.
Leviticus 1. - 11. A zabije ho při straně oltáře půlnoční před tváří Hospodinovou, a pokropí kněží, synové Aronovi, krví oltáře vůkol.
Leviticus 1. - 12. I rozseká ho na díly jeho s hlavou jeho i tukem jeho, a zpořádá je kněz na dříví vložené na oheň, kterýž jest na oltáři.
Leviticus 1. - 13. A střeva jeho i nohy jeho vymyje vodou. Tedy obětovati bude kněz všecko to, a páliti bude to na oltáři; zápal jest v obět ohnivou, vůně spokojující Hospodina.
Leviticus 1. - 14. Jestliže pak z ptactva obět zápalnou obětovati bude Hospodinu, tedy ať obětuje z hrdliček aneb z holoubat obět svou.
Leviticus 1. - 15. I vloží je kněz na oltář a nehtem natrhne hlavy jeho, a zapálí na oltáři, vytlače krev jeho na stranu oltáře.
Leviticus 1. - 16. Odejme také vole jeho s nečistotami jeho, a povrže je blízko oltáře k straně východní na místo, kdež jest popel.
Leviticus 1. - 17. A natrhne ho za křídla jeho, kterýchž však neodtrhne. I páliti bude je kněz na oltáři na dříví, kteréž jest na ohni; zápalť jest v obět ohnivou, vůně spokojující Hospodina.
Leviticus 2. - 1. Když by pak který člověk obětoval dar oběti suché Hospodinu, mouka bělná bude obět jeho. I poleje ji olejem a vloží na ni kadidlo.
Leviticus 2. - 2. Přinese ji pak k synům Aronovým kněžím, a vezme odtud plnou hrst svou té mouky bělné a toho oleje se vším kadidlem jejím; i páliti to bude kněz na památku její na oltáři v obět ohnivou, vůně spokojující Hospodina.
Leviticus 2. - 3. Ostatek pak té oběti suché bude Aronovi i synům jeho, svaté svatých, z ohnivých obětí Hospodinových.
Leviticus 2. - 4. Když bys pak obětoval dar oběti suché, pečené v peci, ať jsou z mouky bělné koláčové nekvašení, zadělaní olejem, aneb oplatkové přesní olejem pomazaní.
Leviticus 2. - 5. Jestliže pak obět suchou na pánvici smaženou obětovati budeš, bude z mouky bělné olejem zadělané a nenakvašené.
Leviticus 2. - 6. Rozlámeš ji na kusy a naleješ na ni oleje, obět suchá jest.
Leviticus 2. - 7. Pakli obět suchou v kotlíku připravenou obětovati budeš, z mouky bělné s olejem bude.
Leviticus 2. - 8. I přineseš obět suchou, kteráž z těch věcí bude Hospodinu, a dáš ji knězi, kterýžto donese ji k oltáři.
Leviticus 2. - 9. A vezma kněz z oběti té pamětné její, páliti je bude na oltáři, v obět ohnivou, vůně spokojující Hospodina.
Leviticus 2. - 10. Což pak zůstane z oběti té suché, bude Aronovi i synům jeho, svaté svatých, z ohnivých obětí Hospodinových.
Leviticus 2. - 11. Žádná obět suchá, kterouž obětovati budete Hospodinu, nebude kvašena; nebo nižádného kvasu, ani medu nebudete obětovati v obět ohnivou Hospodinu.
Leviticus 2. - 12. V oběti prvotin toliko obětovati budete je Hospodinu, ale na tento oltář neobětujte jich u vůni spokojující.
Leviticus 2. - 13. Také všeliký dar suché oběti své solí osolíš, a neodejmeš soli smlouvy Boha svého od suché oběti své. Při každé oběti své sůl obětovati budeš.
Leviticus 2. - 14. Jestliže bys pak obětoval obět suchou z prvotin Hospodinu, klasy nové ohněm upražíš, a což vymneš z těch klasů nových, to obětovati budeš, suchou obět prvotin svých.
Leviticus 2. - 15. A poleješ ji svrchu olejem, kadidlo také vložíš na ni; obět suchá jest.
Leviticus 2. - 16. I páliti bude kněz pamětné její z obilí zetřeného, a z oleje toho, se vším tím kadidlem jejím; v obět ohnivou bude Hospodinu.
Leviticus 3. - 1. Jestliže pak obět pokojná bude obět jeho, když by z skotů obětoval, buď vola neb krávu, bez vady bude obětovati je před tváří Hospodinovou.
Leviticus 3. - 2. Tedy položí ruku svou na hlavu oběti své, i zabije ji u dveří stánku úmluvy; a kropiti budou kněží synové Aronovi krví na oltář vůkol.
Leviticus 3. - 3. Potom obětovati bude z oběti pokojné ohnivou obět Hospodinu, tuk střeva kryjící, i všeliký tuk, kterýž jest na nich,
Leviticus 3. - 4. Též obě ledvinky s tukem, kterýž jest na nich i na slabinách, tolikéž i branici, kteráž jest na jatrách; s ledvinkami odejme ji.
Leviticus 3. - 5. I páliti to budou synové Aronovi na oltáři spolu s obětí zápalnou, kteráž bude na dříví vloženém na oheň; obět zajisté ohnivá jest, vůně spokojující Hospodina.
Leviticus 3. - 6. Jestliže pak z drobného dobytka bude obět jeho v obět pokojnou Hospodinu, samce aneb samici, bez poškvrny obětovati bude ji.
Leviticus 3. - 7. Jestliže by obětoval beránka, obět svou, tedy obětovati jej bude před tváří Hospodinovou.
Leviticus 3. - 8. A vloží ruku svou na hlavu oběti své, a zabije ji před stánkem úmluvy, a kropiti budou synové Aronovi krví její na oltář vůkol.
Leviticus 3. - 9. Potom obětovati bude z oběti pokojné obět ohnivou Hospodinu, tuk její i ocas celý, kterýž od hřbetu odejme, též i tuk střeva kryjící se vším tím tukem, kterýž jest na nich,
Leviticus 3. - 10. Též obě dvě ledvinky s tukem, kterýž jest na nich i na slabinách, ano i branici, kteráž jest na jatrách; s ledvinkami odejme ji.
Leviticus 3. - 11. I páliti to bude kněz na oltáři; pokrm jest oběti ohnivé Hospodinovy.
Leviticus 3. - 12. Jestliže pak koza byla by obět jeho, tedy bude ji obětovati před oblíčejem Hospodinovým.
Leviticus 3. - 13. A vloží ruku svou na hlavu její, a zabije ji před stánkem úmluvy; i kropiti budou synové Aronovi krví její na oltáři vůkol.
Leviticus 3. - 14. Potom obětovati bude z ní obět svou v obět ohnivou Hospodinu, tuk střeva kryjící, i všecken tuk, kterýž jest na nich,
Leviticus 3. - 15. Též obě dvě ledvinky s tukem, kterýž jest na nich i na slabinách, ano i branici, kteráž jest na jatrách; s ledvinkami odejme ji.
Leviticus 3. - 16. I páliti to bude kněz na oltáři, pokrm oběti ohnivé u vůni příjemnou. Všecken tuk Hospodinu bude.
Leviticus 3. - 17. Právem věčným po rodech vašich, ve všech příbytcích vašich žádného tuku a žádné krve nebudete jísti.
Leviticus 4. - 1. Mluvil také Hospodin k Mojžíšovi, řka:
Leviticus 4. - 2. Mluv synům Izraelským a rci: Když by kdo zhřešil z poblouzení proti některému ze všech přikázaní Hospodinových, čině, čehož býti nemá, a přestoupil by jedno z nich;
Leviticus 4. - 3. Jestliže by kněz pomazaný zhřešil hříchem jiných lidí: tedy obětovati bude za hřích svůj, kterýmž zhřešil, volka mladého bez poškvrny Hospodinu v obět za hřích.
Leviticus 4. - 4. I přivede volka toho ke dveřím stánku úmluvy před oblíčej Hospodinův, a položí ruku svou na hlavu volka toho, a zabije ho před oblíčejem Hospodinovým.
Leviticus 4. - 5. Tedy vezme kněz pomazaný krve z toho volka, a vnese ji do stánku úmluvy.
Leviticus 4. - 6. Potom omočí kněz prst svůj v té krvi, a kropiti jí bude sedmkráte před Hospodinem, před oponou svatyně.
Leviticus 4. - 7. Pomaže také kněz tou krví rohů oltáře, na němž se kadí vonnými věcmi před Hospodinem, kterýž jest v stánku úmluvy, a ostatek krve volka toho vyleje k spodku oltáře zápalu, kterýž jest u dveří stánku úmluvy.
Leviticus 4. - 8. Všecken pak tuk volka toho za hřích vyjme z něho, totiž tuk přikrývající střeva a všecken tuk, kterýž jest na nich,
Leviticus 4. - 9. Též obě dvě ledvinky s tukem, kterýž jest na nich i na slabinách, tolikéž i branici, kteráž jest na jatrách, s ledvinkami odejme ji,
Leviticus 4. - 10. Tak jako se odjímá od volka oběti pokojné, a páliti to bude kněz na oltáři zápalu.
Leviticus 4. - 11. Kůži pak volka toho, i všecko maso jeho s hlavou i s nohami jeho, střeva jeho i s lejny jeho,
Leviticus 4. - 12. A tak celého volka vynese ven za stany na místo čisté, tam kdež se popel vysýpá, a spálí jej na dříví ohněm; na místě, kdež se popel vysýpá, spálen bude.
Leviticus 4. - 13. Jestliže by pak všecko množství Izraelské pobloudilo, a byla by ta věc skrytá před očima shromáždění toho, a učinili by proti některému ze všech přikázaní Hospodinových, čehož by býti nemělo, tak že by vinni byli,
Leviticus 4. - 14. A byl by poznán hřích, kterýmž zhřešili: tedy obětovati bude shromáždění volka mladého v obět za hřích, a přivedou ho před stánek úmluvy.
Leviticus 4. - 15. I položí starší shromáždění toho ruce své na hlavu volka před Hospodinem, a zabije volka před Hospodinem.
Leviticus 4. - 16. I vnese kněz pomazaný z krve volka toho do stánku úmluvy,
Leviticus 4. - 17. A omoče kněz prst svůj v té krvi, kropiti jí bude sedmkráte před Hospodinem, před oponou.
Leviticus 4. - 18. Pomaže také kněz tou krví rohů oltáře, kterýž jest před Hospodinem v stánku úmluvy; potom všecku krev pozůstávající vyleje k spodku oltáře zápalu, kterýž jest u dveří stánku úmluvy.
Leviticus 4. - 19. Všecken také tuk jeho vyjme z něho, a páliti bude na oltáři.
Leviticus 4. - 20. S tím pak volkem tak učiní, jako učinil s volkem za hřích obětovaným, rovně tak učiní s ním. A tak očistí je kněz, i bude jim odpuštěno.
Leviticus 4. - 21. Volka pak vynese ven z táboru a spálí jej, jako spálil volka prvního; nebo obět za hřích shromáždění jest.
Leviticus 4. - 22. Jestliže pak kníže zhřeší, a učiní proti některému ze všech přikázaní Hospodina Boha svého, čehož býti nemělo, a to z poblouzení, tak že vinen bude,
Leviticus 4. - 23. A byl by znám hřích jeho, jímž zhřešil: tedy přivede obět svou z koz, samce bez poškvrny.
Leviticus 4. - 24. I položí ruku svou na hlavu toho kozla a zabije ho na místě, kdež se bijí oběti zápalné před Hospodinem; obět za hřích jest.
Leviticus 4. - 25. A vezma kněz z krve oběti za hřích na prst svůj, pomaže rohů oltáře zápalu, ostatek pak krve jeho vyleje k spodku oltáře zápalu.
Leviticus 4. - 26. Všecken také tuk jeho páliti bude na oltáři, jako i tuk obětí pokojných. A tak očistí jej kněz od hříchu jeho, a odpuštěn bude jemu.
Leviticus 4. - 27. Jestliže pak zhřeší člověk z lidu obecného z poblouzení, učině proti některému přikázaní Hospodinovu, čehož by nemělo býti, tak že vinen bude,
Leviticus 4. - 28. A byl by znám hřích jeho, kterýmž zhřešil: tedy přivede obět svou z koz, samici bez poškvrny, za hřích svůj, jímž zhřešil.
Leviticus 4. - 29. I položí ruku svou na hlavu oběti té za hřích a zabije tu obět za hřích na místě obětí zápalných.
Leviticus 4. - 30. A vezma kněz z krve její na prst svůj, pomaže rohů oltáře zápalu, a ostatek krve její vyleje u spodku oltáře.
Leviticus 4. - 31. Všecken také tuk její odejme, jako se odjímá tuk od obětí pokojných, a páliti jej bude kněz na oltáři u vůni příjemnou Hospodinu. A tak očistí jej kněz, a bude mu odpuštěno.
Leviticus 4. - 32. Pakli by z ovcí přinesl obět svou za hřích, samici bez poškvrny přinese.
Leviticus 4. - 33. A vloží ruku svou na hlavu té oběti za hřích a zabije ji v obět za hřích na místě, kdež se bijí oběti zápalné.
Leviticus 4. - 34. Potom vezma kněz krve z oběti té za hřích na prst svůj, pomaže rohů oltáře zápalu, ostatek pak krve její vyleje k spodku oltáře.
Leviticus 4. - 35. Všecken také tuk její odejme, jakž se odjímá tuk beránka z obětí pokojných, a páliti jej bude kněz na oltáři v obět ohnivou Hospodinu. A tak očistí jej kněz od hříchu jeho, kterýmž zhřešil, a odpuštěn bude jemu.
Leviticus 5. - 1. Zhřešil-li by člověk, tak že slyše hlas zakletí a jsa svědkem toho, což viděl neb slyšel, a neoznámil by, poneseť pokutu za nepravost svou.
Leviticus 5. - 2. Aneb jestliže by se dotkl člověk některé věci nečisté, buďto těla zvěři nečisté, buďto těla hovada nečistého, aneb těla žížaly nečisté, a bylo by to skryto před ním, tedy nečistý bude a vinen jest.
Leviticus 5. - 3. Aneb jestliže by se dotkl nečistoty člověka, jaká by koli byla nečistota jeho, kterouž se poškvrňuje, a bylo by to skryto před ním, a potom poznal by to, vinen jest.
Leviticus 5. - 4. Aneb jestliže by se kdo zapřisáhl, vynášeje to rty svými, že učiní něco zlého aneb dobrého, a to o jakékoli věci, o níž člověk s přísahou obyčej má mluviti, a bylo by to skryto před ním, a potom by poznal, že vinen jest jednou věcí z těch,
Leviticus 5. - 5. Když tedy vinen bude jednou věcí z těch: vyzná hřích svůj,
Leviticus 5. - 6. A přivede obět za vinu svou Hospodinu, za hřích svůj, kterýmž zhřešil, samici z dobytku drobného, ovci aneb kozu za hřích, a očistíť jej kněz od hříchů jeho.
Leviticus 5. - 7. A pakli by s to býti nemohl, aby dobytče obětoval, tedy přinese obět za vinu svou, kterouž zhřešil, dvě hrdličky aneb dvé holoubátek Hospodinu, jedno v obět za hřích a druhé v obět zápalnou.
Leviticus 5. - 8. I přinese je k knězi, a on obětovati bude nejprvé to, kteréž má býti v obět za hřích, a nehtem natrhne hlavy jeho naproti tylu jeho, však nerozdělí jí.
Leviticus 5. - 9. I pokropí krví z oběti za hřích strany oltáře, a což zůstane krve, vytlačí ji k spodku oltáře; nebo obět za hřích jest.
Leviticus 5. - 10. Z druhého pak učiní obět zápalnou vedlé obyčeje. A tak očistí jej kněz od hříchu jeho, kterýmž zhřešil, a bude mu odpuštěn.
Leviticus 5. - 11. A pakli nemůže s to býti, aby přinesl dvě hrdličky aneb dvé holoubátek, tedy přinese obět svou ten, kterýž zhřešil, desátý díl míry efi mouky bělné v obět za hřích. Nenalejeť na ni oleje, aniž položí na ni kadidla, nebo obět za hřích jest.
Leviticus 5. - 12. Kterouž když přinese k knězi, tedy kněz vezma z ní plnou hrst svou, pamětné její, páliti to bude na oltáři mimo obět ohnivou Hospodinu, obět za hřích jest.
Leviticus 5. - 13. I očistí jej kněz od hříchu jeho, kterýmž zhřešil v kterékoli věci z těch, a budeť mu odpuštěn; ostatek pak bude knězi jako při oběti suché.
Leviticus 5. - 14. Mluvil opět Hospodin k Mojžíšovi, řka:
Leviticus 5. - 15. Kdyby člověk přestoupil přestoupením, a zhřešil by z poblouzení, ujímaje věcí posvěcených Hospodinu: tedy přinese obět za vinu svou Hospodinu, skopce bez poškvrny z drobného dobytka, podlé ceny tvé, nejníž za dva loty stříbra, vedlé lotu svatyně, za vinu.
Leviticus 5. - 16. A tak, což zhřešil, ujímaje posvěcených věcí, nahradí, a pátý díl nad to přidá, dada to knězi; kněz pak očistí jej skrze skopce oběti za vinu, a bude jemu odpuštěna.
Leviticus 5. - 17. Jestliže by pak člověk zhřešil, a učinil by proti některému ze všech přikázaní Hospodinových, čehož by nemělo býti, neznaje toho, a byl by vinen, rovně též ponese nepravost svou.
Leviticus 5. - 18. A přivede skopce bez poškvrny z drobného dobytka vedlé ceny tvé v obět za vinu k knězi. I očistí jej kněz od poblouzení jeho, kterýmž pobloudil a o němž nevěděl, a bude mu odpuštěno.
Leviticus 5. - 19. Obět za provinění jest, nebo zavinil Hospodinu.
Leviticus 6. - 1. Mluvil opět Hospodin k Mojžíšovi, řka:
Leviticus 6. - 2. Kdyby člověk zhřešil a přestoupením přestoupil proti Hospodinu, buď že by oklamal bližního svého v věci sobě svěřené, aneb v spolku nějakém, aneb mocí by vzal něco, aneb lstivě podvedl bližního svého,
Leviticus 6. - 3. Buď že nalezna ztracenou věc, za přelby mu ji, buď že by přisáhl falešně, kteroukoli věcí z těch, kterouž přihází se člověku učiniti a zhřešiti jí,
Leviticus 6. - 4. Když by tedy zhřešil a vinen byl: navrátí zase tu věc, kterouž mocí sobě vzal, aneb tu, kteréž lstivě s útiskem dosáhl, aneb tu, kteráž mu svěřena byla, aneb ztracenou věc, kterouž nalezl,
Leviticus 6. - 5. Aneb o kterékoli věci falešně přisáhl: tedy navrátí to z cela, a nad to pátý díl toho přidá tomu, číž bylo; to navrátí v den oběti za hřích svůj.
Leviticus 6. - 6. Obět pak za hřích svůj přivede Hospodinu z drobného dobytku, skopce bez poškvrny, vedlé ceny tvé, v obět za vinu knězi.
Leviticus 6. - 7. I očistí jej kněz před Hospodinem, a odpuštěno mu bude, jedna každá z těch věcí, kterouž by učinil a jí vinen byl.
Leviticus 6. - 8. I mluvil Hospodin k Mojžíšovi, řka:
Leviticus 6. - 9. Přikaž Aronovi i synům jeho a rci: Tento bude řád při oběti zápalné: (slove pak obět zápalná od pálení na oltáři celou noc až do jitra, nebo oheň na oltáři vždycky hořeti bude),
Leviticus 6. - 10. Obleče se kněz v roucho své lněné, a košilku lněnou vezme na tělo své, a vyhrabe popel, když oheň spálí obět zápalnou na oltáři, a vysype jej u oltáře.
Leviticus 6. - 11. Potom svleče šaty své a obleče se v roucho jiné, a vynese popel ven z stanů na místo čisté.
Leviticus 6. - 12. Oheň pak, kterýž jest na oltáři, bude hořeti na něm, nebude uhašován. A bude zapalovati jím kněz dříví každého jitra, a zpořádá na něm obět zápalnou, a páliti bude na něm tuk pokojných obětí.
Leviticus 6. - 13. Oheň ustavičně hořeti bude na oltáři, a nebudeť uhašen.
Leviticus 6. - 14. Tento pak bude řád při oběti suché, kterouž obětovati budou synové Aronovi Hospodinu u oltáře:
Leviticus 6. - 15. Vezme hrst bělné mouky z oběti té a z oleje jejího, se vším tím kadidlem, kteréž bude na oběti suché, a páliti to bude na oltáři u vůni líbeznou, pamětné její Hospodinu.
Leviticus 6. - 16. Což pak zůstane z ní, to jísti budou Aron i synové jeho; přesné jísti se bude na místě svatém, v síni stánku úmluvy jísti to budou.
Leviticus 6. - 17. Nebude vařeno s kvasem, nebo jsem jim to dal za díl z obětí mých ohnivých; svaté svatých to jest, jako i obět za hřích a jako obět za vinu.
Leviticus 6. - 18. Každý mužského pohlaví z synů Aronových jísti bude to právem věčným po rodech vašich, z ohnivých obětí Hospodinových. Což by se koli dotklo toho, svaté bude.
Leviticus 6. - 19. I mluvil Hospodin k Mojžíšovi, řka:
Leviticus 6. - 20. Tato jest obět Aronova a synů jeho, kterouž obětovati budou Hospodinu v den pomazání jeho: Desátý díl míry efi mouky bělné za obět suchou ustavičnou, polovici toho ráno a polovici u večer.
Leviticus 6. - 21. Na pánvici s olejem strojena bude; smaženou přineseš ji, a pečené kusy oběti suché obětovati budeš u vůni spokojující Hospodina.
Leviticus 6. - 22. A kněz, kterýž z synů jeho po něm pomazán bude, ať ji obětuje právem věčným. Hospodinu všecko to páleno bude.
Leviticus 6. - 23. A všeliká suchá obět kněžská celá spálena bude; nebudeť jedena.
Leviticus 6. - 24. Mluvil pak Hospodin k Mojžíšovi, řka:
Leviticus 6. - 25. Mluv Aronovi a synům jeho a rci: Tento bude řád oběti za hřích: Na místě, kdež se zabijí obět zápalná, zabita bude obět za hřích před Hospodinem; svatá svatých jest.
Leviticus 6. - 26. Kněz obětující tu obět za hřích budeť jísti ji; na místě svatém jedena bude v síni stánku úmluvy.
Leviticus 6. - 27. Což by se koli dotklo masa jejího, svaté bude; a jestliže by krví její šaty skropeny byly, to, což skropeno jest, obmyješ na místě svatém.
Leviticus 6. - 28. A nádoba hliněná, v níž by vařeno bylo, rozražena bude; pakli by v nádobě měděné vařeno bylo, vytřena a vymyta bude vodou.
Leviticus 6. - 29. Všeliký pohlaví mužského mezi kněžími jísti to bude; svaté svatých jest.
Leviticus 6. - 30. Ale žádná obět za hřích, (z jejížto krve něco vneseno bylo by do stánku úmluvy k očištění v svatyni), nebude jedena; ohněm spálena bude.
Leviticus 7. - 1. Tento pak bude řád oběti za provinění; svatá svatých jest.
Leviticus 7. - 2. Na kterémž místě zabijí se obět zápalná, na témž zabijí i obět za vinu, a pokropí krví její oltáře svrchu vůkol.
Leviticus 7. - 3. Všecken pak tuk její obětovati bude z ní, ocas i tuk střeva přikrývající.
Leviticus 7. - 4. Též obě dvě ledvinky s tukem, kterýž jest na nich i na slabinách; a branici, kteráž jest na jatrách, s ledvinkami odejme.
Leviticus 7. - 5. I bude páliti to kněz na oltáři v obět ohnivou Hospodinu; obět za provinění jest.
Leviticus 7. - 6. Všeliký pohlaví mužského mezi kněžími jísti bude ji, na místě svatém jedena bude; svatá svatých jest.
Leviticus 7. - 7. Jakož obět za hřích, tak obět za vinu, jednostejné právo míti budou; knězi, kterýž by ho očišťoval, přináležeti bude.
Leviticus 7. - 8. Knězi pak, kterýž by něčí obět zápalnou obětoval, kůže té oběti zápalné, kterouž obětoval, přináležeti bude.
Leviticus 7. - 9. Nadto všeliká obět suchá, kteráž v peci pečena bude, a všecko, což na pánvici aneb v kotlíku strojeno bude, knězi, kterýž to obětuje, přináležeti bude.
Leviticus 7. - 10. Tolikéž všeliká obět suchá olejem zadělaná aneb upražená, všechněm synům Aronovým přináležeti bude, a to jednomu jako druhému.
Leviticus 7. - 11. Tento pak bude řád oběti pokojné, kterouž by obětoval Hospodinu:
Leviticus 7. - 12. Jestliže by ji obětoval v oběti chvály, tedy obětovati bude v obět chvály koláče nekvašené, olejem zadělané a oplatky nekvašené, olejem pomazané a mouku bělnou smaženou, s těmi koláči olejem zadělanými.
Leviticus 7. - 13. Mimo ty koláče také chléb kvašený obětovati bude obět svou, v obět chvály pokojných obětí svých.
Leviticus 7. - 14. A budeť obětovati z něho jeden pecník, ze vší té oběti Hospodinu obět ku pozdvižení, a ten přináležeti bude tomu knězi, kterýž kropil krví té oběti pokojné.
Leviticus 7. - 15. Maso pak obět, z té oběti chvály, jenž jest obět pokojná, v den obětování jejího jedeno bude, aniž co zůstane z něho do jitra.
Leviticus 7. - 16. Jestliže by pak z slibu aneb z dobré vůle obětoval obět svou, tolikéž v den obětování jejího jedena bude; a jestliže by co zůstalo z toho, tedy na druhý den jísti se bude.
Leviticus 7. - 17. Jestliže by pak co masa z té oběti zůstalo do třetího dne, ohněm spáleno bude.
Leviticus 7. - 18. Pakli by kdo předce jedl maso oběti pokojné dne třetího, nebudeť příjemný ten, kterýž ji obětoval, aniž přijata bude, ale ohavnost bude, a kdož by koli jedl je, ponese nepravost svou.
Leviticus 7. - 19. Též maso, kteréž by se dotklo něčeho nečistého, nebude jedeno, ale ohněm spáleno bude; maso pak jiné, kdož by koli čistý byl, bude moci jísti.
Leviticus 7. - 20. Nebo člověk, kterýž by jedl maso z oběti pokojné, kteráž jest Hospodinu obětována, a byl by poškvrněný: tedy vyhlazen bude člověk ten z lidu svého.
Leviticus 7. - 21. A kdož by se dotkl něčeho nečistého, buďto nečistoty člověka, buď hovada nečistého aneb všeliké ohavnosti nečisté, a jedl by maso z oběti pokojné, kteráž jest Hospodinu posvěcena: tedy vyhlazen bude člověk ten z lidu svého.
Leviticus 7. - 22. Mluvil také Hospodin k Mojžíšovi, řka:
Leviticus 7. - 23. Mluv k synům Izraelským a rci jim: Žádného tuku z vola, aneb z ovce, aneb z kozy nebudete jísti.
Leviticus 7. - 24. Ačkoli tuk mrtvého a tuk udáveného hovada může užíván býti k všeliké potřebě, ale jísti ho nikoli nebudete.
Leviticus 7. - 25. Nebo kdož by koli jedl tuk z hovada, kteréž obětovati bude člověk v obět ohnivou Hospodinu, vyhlazen bude člověk ten, kterýž jedl, z lidu svého.
Leviticus 7. - 26. Tolikéž krve žádné jísti nebudete ve všech příbytcích svých, buď z ptactva, buď z hovada.
Leviticus 7. - 27. Všeliký člověk, kterýž by jedl jakou krev, vyhlazen bude z lidu svého.
Leviticus 7. - 28. Mluvil opět Hospodin k Mojžíšovi, řka:
Leviticus 7. - 29. Mluv k synům Izraelským a rci: Kdož by obětoval obět svou pokojnou Hospodinu, on sám přinese obět svou Hospodinu z obětí pokojných svých.
Leviticus 7. - 30. Ruce jeho obětovati budou obět ohnivou Hospodinu. Tuk s hrudím přinese, a hrudí aby bylo v obět sem i tam obracení před Hospodinem.
Leviticus 7. - 31. Páliti pak bude kněz tuk na oltáři, ale hrudí to zůstane Aronovi i synům jeho.
Leviticus 7. - 32. A plece pravé dáte knězi ku pozdvižení z obětí pokojných vašich.
Leviticus 7. - 33. Kdožkoli z synů Aronových obětovati bude krev obětí pokojných a tuk, tomu se dostane plece pravé na díl jeho.
Leviticus 7. - 34. Nebo hrudí sem i tam obracení a plece vzhůru pozdvižení vzal jsem od synů Izraelských z obětí pokojných jejich, a dal jsem je Aronovi knězi i synům jeho právem věčným od synů Izraelských.
Leviticus 7. - 35. Toť jest díl pomazání Aronova, a pomazání synů jeho z ohnivých obětí Hospodinových, ode dne toho, v kterémž jim přistoupiti rozkázal k vykonávání kněžství Hospodinu,
Leviticus 7. - 36. Kterýž přikázal Hospodin, aby jim ode dne, v kterémž jich pomazal, dáván byl od synů Izraelských právem věčným po rodech jejich.
Leviticus 7. - 37. Tenť jest řád oběti zápalné, oběti suché, oběti za hřích, oběti za vinu, a posvěcování i obětí pokojných,
Leviticus 7. - 38. Kteréž přikázal Hospodin Mojžíšovi na hoře Sinai toho dne, když přikázal synům Izraelským, aby obětovali oběti své Hospodinu na poušti Sinai.
Leviticus 8. - 1. I mluvil Hospodin k Mojžíšovi, řka:
Leviticus 8. - 2. Vezmi Arona a syny jeho s ním, i roucha jejich a olej pomazání, též volka k oběti za hřích, a dva skopce, a koš s přesnými chleby,
Leviticus 8. - 3. A shromažď všecko množství ke dveřím stánku úmluvy.
Leviticus 8. - 4. I učinil Mojžíš, jakž přikázal jemu Hospodin, a shromáždilo se všecko množství ke dveřím stánku úmluvy.
Leviticus 8. - 5. Tedy řekl Mojžíš tomu množství: Totoť jest to slovo, kteréž přikázal vykonati Hospodin.
Leviticus 8. - 6. A rozkázav přistoupiti Mojžíš Aronovi a synům jeho, umyl je vodou.
Leviticus 8. - 7. A oblékl jej v sukni a přepásal ho pasem, a oděv ho pláštěm, dal náramenník svrchu na něj, a připásal jej pasem náramenníka a otáhl ho jím.
Leviticus 8. - 8. A vložil na něj náprsník, do něhožto dal urim a thumim.
Leviticus 8. - 9. Potom vstavil čepici na hlavu jeho; a dal na čepici jeho po předu plech zlatý, korunu svatou, jakož přikázal Hospodin Mojžíšovi.
Leviticus 8. - 10. Vzal také Mojžíš olej pomazání a pomazal příbytku i všech věcí, kteréž byly v něm, a posvětil jich.
Leviticus 8. - 11. A pokropil jím oltáře sedmkrát, a pomazal oltáře i všeho nádobí jeho, též umyvadla i s podstavkem jeho, aby to všecko posvěceno bylo.
Leviticus 8. - 12. Vlil také oleje pomazání na hlavu Aronovu, a pomazal ho ku posvěcení jeho.
Leviticus 8. - 13. Rozkázal také Mojžíš přistoupiti synům Aronovým, a zobláčel je v sukně, a opásal je pasem, a vstavil na ně klobouky, jakož byl přikázal Hospodin jemu.
Leviticus 8. - 14. A přivedl volka k oběti za hřích, i položil Aron a synové jeho ruce své na hlavu volka oběti za hřích.
Leviticus 8. - 15. I zabil jej a vzal krev jeho, a pomazal rohů oltáře vůkol prstem svým, a tak očistil oltář. Ostatek pak krve vylil k spodku oltáře a posvětil ho k očišťování na něm.
Leviticus 8. - 16. Vzal také všecken tuk, kterýž byl na střevách, a branici s jater a obě ledvinky i tuk jejich, a pálil to Mojžíš na oltáři.
Leviticus 8. - 17. Volka pak toho i kůži jeho, i maso jeho, i lejna jeho spálil ohněm vně za stany, jakož byl přikázal Hospodin Mojžíšovi.
Leviticus 8. - 18. Potom přivedl skopce oběti zápalné, a položil Aron i synové jeho ruce své na hlavu toho skopce.
Leviticus 8. - 19. I zabil jej, a pokropil Mojžíš krví oltáře po vrchu vůkol.
Leviticus 8. - 20. Skopce také rozsekal na kusy jeho, a pálil Mojžíš hlavu, kusy i tuk.
Leviticus 8. - 21. Střeva pak a nohy vymyl vodou, a tak spálil Mojžíš všeho skopce na oltáři. I byl zápal u vůni líbeznou, obět ohnivá Hospodinu, jakož přikázal Hospodin Mojžíšovi.
Leviticus 8. - 22. Rozkázal také přivésti skopce druhého, skopce posvěcení, a položil Aron i synové jeho ruce své na hlavu skopce.
Leviticus 8. - 23. I zabil jej, a vzav Mojžíš krve jeho, pomazal jí konce pravého ucha Aronova a palce ruky jeho pravé, i palce nohy jeho pravé.
Leviticus 8. - 24. Tolikéž synům Aronovým rozkázav přistoupiti, pomazal kraje ucha jejich pravého a palce ruky jejich pravé, též palce nohy jejich pravé, a vykropil krev na oltář svrchu vůkol.
Leviticus 8. - 25. Potom vzal tuk a ocas i všecken tuk přikrývající droby a branici s jater, též obě dvě ledvinky i tuk jejich i plece pravé.
Leviticus 8. - 26. Také z koše přesných chlebů, kteříž byli před Hospodinem, vzal jeden koláč přesný a jeden pecník chleba s olejem a jeden oplatek, a položil to s tukem a s plecem pravým.
Leviticus 8. - 27. A dal to všecko v ruce Aronovy a v ruce synů jeho, rozkázav obraceti sem i tam v obět obracení před Hospodinem.
Leviticus 8. - 28. Potom vzav z rukou jejich, pálil to na oltáři v zápal. Posvěcení toto jest u vůni rozkošnou, obět ohnivá Hospodinu.
Leviticus 8. - 29. Vzal také Mojžíš hrudí a obracel je sem i tam v obět obracení před Hospodinem;a z skopce posvěcení dostal se Mojžíšovi díl, jakož mu byl přikázal Hospodin.
Leviticus 8. - 30. Vzal také Mojžíš oleje pomazání a krve, kteráž byla na oltáři, a pokropil Arona i roucha jeho, též synů Aronových a roucha jejich s ním. A tak posvětil Arona i roucha jeho, též synů jeho i roucha jejich s ním.
Leviticus 8. - 31. I řekl Mojžíš Aronovi a synům jeho: Vařte to maso u dveří stánku úmluvy, a jezte je tu, i chléb, kterýž jest v koši posvěcení, jakož jsem přikázal, řka: Aron a synové jeho jísti budou je.
Leviticus 8. - 32. Což by pak zůstalo masa i chleba toho, ohněm to spálíte.
Leviticus 8. - 33. A ze dveří stánku úmluvy za sedm dní nevycházejte až do dne, v kterémž by se vyplnili dnové svěcení vašeho; nebo za sedm dní posvěcovány budou ruce vaše.
Leviticus 8. - 34. Jakož se stalo dnešní den, tak přikázal Hospodin činiti k očištění vašemu.
Leviticus 8. - 35. Protož u dveří stánku úmluvy zůstanete ve dne i v noci za sedm dní, a ostříhati budete nařízení Hospodinova, abyste nezemřeli; nebo tak mi jest přikázáno.
Leviticus 8. - 36. Učinil tedy Aron i synové jeho všecky věci, kteréž přikázal Hospodin skrze Mojžíše.
Leviticus 9. - 1. Stalo se pak dne osmého, povolal Mojžíš Arona a synů jeho i starších Izraelských.
Leviticus 9. - 2. I řekl Aronovi: Vezmi sobě tele k oběti za hřích, a skopce k oběti zápalné, obé bez poškvrny, a obětuj před Hospodinem.
Leviticus 9. - 3. K synům pak Izraelským mluviti budeš, řka: Vezměte kozla k oběti za hřích, a tele a beránka, roční, bez vady, k oběti zápalné,
Leviticus 9. - 4. Vola také a skopce k oběti pokojné, abyste obětovali před Hospodinem, a obět suchou zadělanou olejem; nebo dnes se vám ukáže Hospodin.
Leviticus 9. - 5. Tedy vzali ty věci, kteréž přikázal Mojžíš před stánkem úmluvy, a přistoupivši všecko shromáždění, stáli před Hospodinem.
Leviticus 9. - 6. I řekl Mojžíš: Toto jest ta věc, kterouž přikázal Hospodin. Vykonejtež ji, a ukáže se vám sláva Hospodinova.
Leviticus 9. - 7. Aronovi pak řekl Mojžíš: Přistup k oltáři a obětuj obět za hřích svůj, a obět zápalnou svou k vykonání očištění za sebe i za lid tento; obětuj také obět lidu všeho, a učiň očištění za ně, jakož přikázal Hospodin.
Leviticus 9. - 8. Přistoupiv tedy Aron k oltáři, zabil tele své k oběti za hřích.
Leviticus 9. - 9. I dali mu synové Aronovi krev. Kterýžto omočiv prst svůj ve krvi, pomazal rohů oltáře, ostatek pak krve vylil k spodku oltáře.
Leviticus 9. - 10. Ale tuk a ledvinky, i branici s jater té oběti za hřích pálil na oltáři, jakož byl přikázal Hospodin Mojžíšovi.
Leviticus 9. - 11. Maso pak s kůží spálil vně za stany.
Leviticus 9. - 12. Zabil také obět zápalnou. I podali mu synové Aronovi krve, kterouž pokropil po vrchu oltáře vůkol.
Leviticus 9. - 13. Podali jemu také i oběti zápalné s kusy jejími i hlavy její, a pálil ji na oltáři.
Leviticus 9. - 14. A vymyv střeva i nohy její, pálil je s obětí zápalnou na oltáři.
Leviticus 9. - 15. Obětoval také obět všeho lidu. A vzav kozla oběti za hřích, kterýž byl všeho lidu, zabil jej a obětoval ho za hřích jako i prvního.
Leviticus 9. - 16. Obětoval též obět zápalnou a učinil ji vedlé obyčeje.
Leviticus 9. - 17. Tolikéž i obět suchou obětoval, a vzav plnou hrst z ní, pálil to na oltáři, mimo obět zápalnou jitřní.
Leviticus 9. - 18. Zabil ještě i vola a skopce k oběti pokojné, kteráž byla za lid. I podali mu synové Aronovi krve, kterouž pokropil oltáře po vrchu vůkol.
Leviticus 9. - 19. Dali jemu také tuk z vola a z skopce ocas, a tuk přikrývající střeva i ledvinky a branici s jater.
Leviticus 9. - 20. A položili včecken tuk na hrudí; i pálil ten tuk na oltáři.
Leviticus 9. - 21. Hrudí pak a plece pravé obracel sem i tam Aron v obět obracení před Hospodinem, jakož byl přikázal Mojžíšovi.
Leviticus 9. - 22. Potom Aron pozdvihna rukou svých k lidu, dal jim požehnání, a sstoupil od obětování oběti za hřích a oběti zápalné i oběti pokojné.
Leviticus 9. - 23. Tedy všel Mojžíš s Aronem do stánku úmluvy; a když vycházeli z něho, požehnání dávali lidu. I ukázala se sláva Hospodinova všemu lidu.
Leviticus 9. - 24. Nebo sstoupil oheň od tváři Hospodina, a spálil na oltáři obět zápalnou i všecken tuk. Což když uzřel veškeren lid, zkřikli a padli na tváři své.
Leviticus 10. - 1. Synové pak Aronovi Nádab a Abiu, vzavše jeden každý kadidlnici svou, dali do nich oheň a položili na něj kadidlo, a obětovali před Hospodinem oheň cizí, čehož jim byl nepřikázal.
Leviticus 10. - 2. Protož sstoupiv oheň od Hospodina, spálil je; a zemřeli tu před Hospodinem.
Leviticus 10. - 3. I řekl Mojžíš Aronovi: Toť jest, což mluvil Hospodin, řka: V těch, kteříž přistupují ke mně, posvěcen budu, a před oblíčejem všeho lidu oslaven budu. I mlčel Aron.
Leviticus 10. - 4. Tedy povolal Mojžíš Mizaele a Elizafana, synů Uziele, strýce Aronova, a řekl jim: Poďte a vyneste bratří své od svatyně ven za stany.
Leviticus 10. - 5. I přišli a vynesli je v sukních jejich ven za stany, jakž byl rozkázal Mojžíš.
Leviticus 10. - 6. Mluvil pak Mojžíš Aronovi, Eleazarovi a Itamarovi, synům jeho: Hlav svých neodkrývejte a roucha svého neroztrhujte, abyste nezemřeli, a aby se Bůh na všecko množství nerozhněval; ale bratří vaši, všecka rodina Izraelská, budou plakati nad tím spálením, kteréž uvedl Hospodin.
Leviticus 10. - 7. Vy pak ze dveří stánku úmluvy nevycházejte, abyste nezemřeli; nebo olej pomazání Hospodinova jest na vás. I učinili vedlé rozkázaní Mojžíšova.
Leviticus 10. - 8. Mluvil také Hospodin Aronovi, řka:
Leviticus 10. - 9. Vína a nápoje opojného nebudeš píti,ty ani synové tvoji s tebou, kdyžkoli budete míti vcházeti do stánku úmluvy, abyste nezemřeli, (ustanovení věčné to bude po rodech vašich);
Leviticus 10. - 10. Také abyste rozeznati mohli mezi svatým a neposvěceným, a mezi čistým a nečistým;
Leviticus 10. - 11. Též abyste učili syny Izraelské všechněm ustanovením, kteráž mluvil Hospodin k nim skrze Mojžíše.
Leviticus 10. - 12. Mluvil pak Mojžíš Aronovi, Eleazarovi a Itamarovi, synům jeho, kteříž živi zůstali: Vezměte obět suchou, kteráž zůstala z ohnivých obětí Hospodinových, a jezte ji s přesnicemi u oltáře; nebo svatá svatých jest.
Leviticus 10. - 13. Protož jísti budete ji na místě svatém, nebo to jest právo tvé a právo synů tvých z ohnivých obětí Hospodinových; tak zajisté jest mi přikázáno.
Leviticus 10. - 14. Hrudí pak sem i tam obracení, a plece vznášení jísti budete na místě čistém, ty i synové tvoji, i dcery tvé s tebou; nebo to právem tobě a synům tvým dáno jest z pokojných obětí synů Izraelských.
Leviticus 10. - 15. Plece vzhůru vznášení a hrudí sem i tam obracení s obětmi ohnivými tuků, kteréž přinesou, aby sem i tam obracíno bylo, tak jako obět obracení před Hospodinem, bude tobě i synům tvým s tebou právem věčným, jakož přikázal Hospodin.
Leviticus 10. - 16. Mojžíš pak hledal pilně kozla k oběti za hřích, a hle, již spálen byl. Tedy rozhněval se na Eleazara a Itamara, syny Aronovy pozůstalé, a řekl:
Leviticus 10. - 17. Pročež jste nejedli oběti za hřích na místě svatém? Nebo svatá svatých byla, poněvadž ji dal vám, abyste nesli nepravost všeho množství k očištění jejich před Hospodinem.
Leviticus 10. - 18. A hle, ani krev její není vnesena do vnitřku svatyně. Jísti jste měli ji v svatyni, jakož jsem byl přikázal.
Leviticus 10. - 19. Tedy odpověděl Aron Mojžíšovi: Aj, dnes obětovali obět svou za hřích a obět svou zápalnou před Hospodinem, ale přihodila se mně taková věc, že, kdybych byl jedl obět za hřích dnes, zdali by se to líbilo Hospodinu?
Leviticus 10. - 20. Což když uslyšel Mojžíš, přestal na tom.
Leviticus 11. - 1. I mluvil Hospodin Mojžíšovi a Aronovi, řka jim:
Leviticus 11. - 2. Mluvte k synům Izraelským, řkouce: Tito jsou živočichové, kteréž jísti budete ze všech hovad, kteráž jsou na zemi:
Leviticus 11. - 3. Všeliké hovado, kteréž má kopyta rozdělená, tak aby rozdvojená byla, a přežívá, jísti budete.
Leviticus 11. - 4. A však z těch, kteráž přežívají, a z těch, kteráž kopyta rozdělená mají, nebudete jísti, jako velblouda; nebo ač přežívá, ale kopyta rozděleného nemá, nečistý vám bude.
Leviticus 11. - 5. Ani králíka, kterýž ač přežívá, ale kopyta rozděleného nemá, nečistý vám bude.
Leviticus 11. - 6. Ani zajíce; nebo ač přežívá, ale kopyta rozděleného nemá, nečistý vám bude.
Leviticus 11. - 7. Tolikéž ani svině; nebo ač má rozdělené kopyto, tak že se rozdvojuje, ale nepřežívá, nečistá bude vám.
Leviticus 11. - 8. Masa jejich nebudete jísti, ani těla jejich mrtvého se dotýkati, nečistá budou vám.
Leviticus 11. - 9. Ze všech pak živočichů, kteříž u vodách jsou, tyto jísti budete: Všecko, což má plejtvy a šupiny u vodách mořských i v řekách, jísti budete.
Leviticus 11. - 10. Všecko pak, což nemá plejtví a šupin v moři i v řekách, buď jakýkoli hmyz vodný, aneb jakákoli duše živá u vodách, ohavností bude vám.
Leviticus 11. - 11. A tak v ohavnosti vám budou, abyste masa jejich nejedli a těla jejich v ohyzdnosti měli.
Leviticus 11. - 12. Což tedy nemá plejtví a šupin u vodách, to v ohavnosti míti budete.
Leviticus 11. - 13. Z ptactva pak tyto v ohavnosti míti budete, jichžto nebudete jísti, nebo ohavnost jsou, jako jest orel, noh a orlice mořská,
Leviticus 11. - 14. Též sup, káně a luňák vedlé pokolení svého,
Leviticus 11. - 15. A všeliký krkavec vedlé pokolení svého,
Leviticus 11. - 16. Také pstros, sova, vodní káně, a jestřáb vedlé pokolení svého,
Leviticus 11. - 17. A bukač, křehař a kalous,
Leviticus 11. - 18. A porfirián, pelikán a labut,
Leviticus 11. - 19. Též čáp a kalandra vedlé pokolení svého, dedek a netopýř.
Leviticus 11. - 20. Všeliký zeměplaz křídla mající, kterýž na čtyřech nohách chodí, v ohavnosti míti budete.
Leviticus 11. - 21. A však ze všelikého zeměplazu křídla majícího, kterýž na čtyřech nohách chodí, jísti budete ty, kteříž mají stehénka na nohách svých, aby skákali na nich po zemi.
Leviticus 11. - 22. Titoť pak jsou, kteréž jísti budete: Arbes vedlé pokolení svého, sálem vedlé pokolení svého, chargol vedlé pokolení svého, a chagab vedlé pokolení svého.
Leviticus 11. - 23. Jiný pak zeměplaz všeliký křídla mající, kterýž na čtyřech nohách chodí, v ohavnosti míti budete.
Leviticus 11. - 24. Nebo těmi byste se poškvrňovali. Protož kdož by se koli dotkl těla jich, nečistý bude až do večera.
Leviticus 11. - 25. A kdož by koli nesl těla jich, zpéřeť roucho své a nečistý bude až do večera.
Leviticus 11. - 26. Všeliké hovado, kteréž má rozdělené kopyto, ale není rozdvojené, a nepřežívá, nečisté vám bude. Kdož by koli jeho se dotekl, nečistý bude.
Leviticus 11. - 27. A cožkoli chodí na tlapách svých ze všech hovad čtvernohých, nečisté bude vám. Kdož by koli dotkl se těl jejich, nečistý bude až do večera.
Leviticus 11. - 28. A kdož by koli nesl těla jejich, zpéře roucha svá a nečistý bude až do večera; nebo nečistá jsou vám.
Leviticus 11. - 29. Také i toto vám nečisté bude mezi zeměplazy, kteříž lezou po zemi: Kolčava a myš a žába, každé vedlé pokolení svého;
Leviticus 11. - 30. Též ježek a ještěrka, hlemejžď, štír a krtice.
Leviticus 11. - 31. Tyto věci nečisté vám budou ze všelijakého zeměplazu. Kdož by se koli dotkl jich mrtvých, nečistý bude až do večera.
Leviticus 11. - 32. A všeliká věc, na kterouž by padlo něco z těch již mrtvých těl, nečistá bude, buď nádoba dřevěná, neb roucho, neb kůže, aneb pytel. A všeliká nádoba, kteréž se k dílu nějakému užívá, do vody vložena bude a nečistá zůstane až do večera, potom čistá bude.
Leviticus 11. - 33. Všeliká pak nádoba hliněná, do níž by něco toho upadlo, i což by koli v ní bylo, nečisté bude, ona pak rozražena bude.
Leviticus 11. - 34. Všeliký také pokrm, jehož se užívá, jestliže by na něj voda vylita byla, nečistý bude; a všeliký nápoj ku pití příhodný v každé nádobě nečisté bude nečistý.
Leviticus 11. - 35. A všecko, na čež by něco z těla jejich upadlo, nečisté bude. Pec a kotliště zbořeno bude, nebo nečisté jest; protož za nečisté je míti budete.
Leviticus 11. - 36. Ale studnice a čisterna, i všeliké shromáždění vod, čistá budou; však což by se dotklo umrliny jejich, nečisté bude.
Leviticus 11. - 37. Jestliže by pak něco z mrchy jejich upadlo na některé semeno, kteréž síti obyčej jest, čisté bude.
Leviticus 11. - 38. Ale když by polito bylo vodou semeno, a potom padlo by něco z umrliny jejich na ně, nečisté bude vám.
Leviticus 11. - 39. Jestliže by umřelo hovado z těch, kteráž vám jsou ku pokrmu, kdož by se koli mrchy jeho dotkl, nečistý bude až do večera.
Leviticus 11. - 40. Kdo by jedl z těla toho, zpéřeť roucha svá a nečistý bude až do večera. Také i ten, kterýž by vynesl tu mrchu, zpéře roucha svá, a nečistý bude až do večera.
Leviticus 11. - 41. Tolikéž všeliký zeměplaz, kterýž se plazí po zemi, v ohavnosti bude vám; nebudete ho jísti.
Leviticus 11. - 42. Ničeho, což se plazí na prsech, aneb cožkoli čtvermo leze, aneb více má noh, ze všeho zeměplazu, kterýž se plazí po zemi, nebudete jísti nebo jsou ohavnost.
Leviticus 11. - 43. Nezohavujtež duší svých žádným zeměplazem, kterýž se plazí, a nepoškvrňujte se jimi, abyste nečistí nebyli učiněni skrze ně.
Leviticus 11. - 44. Nebo já jsem Hospodin Bůh váš; protož posvěťtež se, a svatí buďte, nebo já svatý jsem, a nepošvrňujte duší svých žádným zeměplazem, kterýž se plazí po zemi.
Leviticus 11. - 45. Nebo já jsem Hospodin, kterýž jsem vás vyvedl z země Egyptské, abych vám byl za Boha; protož svatí buďte, nebo já jsem svatý.
Leviticus 11. - 46. Toť jest právo strany hovada, ptactva a všeliké duše živé, kteráž se hýbe u vodách, a každé duše živé, kteráž se plazí na zemi,
Leviticus 11. - 47. Aby rozdíl činěn byl mezi nečistým a čistým, a mezi živočichy, kteříž se mají jísti, a mezi živočichy, kteříž se nemají jísti.
Leviticus 12. - 1. I mluvil Hospodin k Mojžíšovi, řka:
Leviticus 12. - 2. Mluv synům Izraelským a rci: Žena počnuc, porodí-li pacholíka, nečistá bude za sedm dní; podlé počtu dnů, v nichž odděluje se pro nemoc svou, nečistá bude.
Leviticus 12. - 3. Potom dne osmého obřezáno bude tělo neobřízky jeho.
Leviticus 12. - 4. Ona pak ještě za třidceti a tři dni zůstávati bude v očišťování se od krve. Nižádné věci svaté se nedotkne a k svatyni nepůjde, dokudž se nevyplní dnové očištění jejího.
Leviticus 12. - 5. Pakli děvečku porodí, nečistá bude za dvě neděle vedlé nečistoty oddělení svého, a šedesáte šest dní zůstávati bude v očištění od krve.
Leviticus 12. - 6. Když pak vyplní se dnové očištění jejího po synu aneb po dceři, přinese beránka ročního na obět zápalnou, a holoubátko aneb hrdličku na obět za hřích, ke dveřím stánku úmluvy, knězi.
Leviticus 12. - 7. Kterýž obětovati ji bude před Hospodinem, a očistí ji, a tak očištěna bude od toku krve své. Ten jest zákon té, kteráž porodila pacholíka aneb děvečku.
Leviticus 12. - 8. Pakli nebude moci býti s beránka, tedy vezme dvé hrdličátek, aneb dvé holoubátek, jedno v obět zápalnou a druhé v obět za hřích. I očistí ji kněz, a tak čistá bude.
Leviticus 13. - 1. Mluvil také Hospodin Mojžíšovi a Aronovi, řka:
Leviticus 13. - 2. Člověk ješto by na kůži těla jeho byla nějaká oteklina aneb prašivina, aneb poškvrna pobělavá, a bylo by na kůži těla jeho něco podobného k ráně malomocenství: tedy přiveden bude k Aronovi knězi, aneb k některému z synů jeho kněží.
Leviticus 13. - 3. I pohledí kněz na ránu, kteráž jest na kůži těla jeho. Jestliže chlupové na té ráně zbělejí, a ta rána bude-li na pohledění hlubší nežli jiná kůže těla jeho, rána malomocenství jest. Když tedy spatří ji kněz, za nečistého vyhlásí jej.
Leviticus 13. - 4. Pakli by poškvrna pobělavá byla na kůži těla jeho, a rána ta nebyla by hlubší nežli jiná kůže, a chlupové její nezběleli by: tedy rozkáže zavříti kněz majícího takovou ránu za sedm dní.
Leviticus 13. - 5. Potom pohledí na něj kněz v den sedmý, a jestli rána ta zůstává tak před očima jeho a nerozmáhá se po kůži: tedy rozkáže ho zavříti kněz po druhé za sedm dní.
Leviticus 13. - 6. I pohledí na ni kněz v den sedmý po druhé, a jestliže ta rána pozčernalá bude, a nerozmohla by se po kůži: tedy za čistého vyhlásí ho kněz, nebo prašivina jest. I zpéře roucha svá a čistý bude.
Leviticus 13. - 7. Pakliť by se dále rozmohla ta prašivina po kůži jeho, již po ukázání se knězi k očištění svému, tedy ukáže se znovu knězi.
Leviticus 13. - 8. I pohledí na něj kněz, a jestliže se rozmohla ta prašivina po kůži jeho, za nečistého vyhlásí jej kněz, nebo malomocenství jest.
Leviticus 13. - 9. Rána malomocenství když bude na člověku, přiveden bude k knězi.
Leviticus 13. - 10. I pohledí na něj kněz, a bude-li oteklina bílá na kůži, až by učinila chlupy bílé, byť pak i zdravé maso bylo na té oteklině:
Leviticus 13. - 11. Malomocenství zastaralé jest na kůži těla jeho. Protož za nečistého vyhlásí jej kněz, a nedá ho zavříti, nebo zjevně nečistý jest.
Leviticus 13. - 12. Jestliže by se pak vylilo malomocenství po kůži, a přikrylo by malomocenství všecku kůži nemocného, od hlavy jeho až do noh jeho, všudy kdež by kněz očima viděti mohl:
Leviticus 13. - 13. I pohledí na něj kněz, a přikrylo-li by malomocenství všecko tělo jeho, tedy za čistého vyhlásí nemocného. Nebo všecka ta rána v bělost se změnila, protož čistý jest.
Leviticus 13. - 14. Ale kdykoli ukáže se na ní živé maso, nečistý bude.
Leviticus 13. - 15. I pohledí kněz na to živé maso a vyhlásí jej za nečistého, nebo to maso živé nečisté jest, malomocenství jest.
Leviticus 13. - 16. Když by pak odešlo zase maso živé a změnilo by se v bělost, tedy přijde k knězi.
Leviticus 13. - 17. A vida kněz, že obrátila se rána ta v bělost, za čistou vyhlásí ji; čistá jest.
Leviticus 13. - 18. Když by pak byl na kůži těla vřed, a byl by zhojen,
Leviticus 13. - 19. Byla-li by na místě vředu toho oteklina bílá, aneb poškvrna pobělavá a náryšavá, tedy ukázána bude knězi.
Leviticus 13. - 20. A vida kněz, že na pohledění to místo jest nižší nežli jiná kůže, a chlupové na něm by zběleli, za nečistého vyhlásí jej kněz. Rána malomocenství jest, kteráž na vředu vyrostla.
Leviticus 13. - 21. Pakli, když pohledí na ni kněz, uzří, že chlupové nezběleli na něm, a není nižší nežli jiná kůže, ale že jest pozčernalé místo, tedy zavře ho kněz za sedm dní.
Leviticus 13. - 22. Pakliť by šíře se rozmáhala po kůži, za nečistého vyhlásí jej kněz; rána malomocenství jest.
Leviticus 13. - 23. Pakli by ta poškvrna pobělavá zůstávala na místě svém, a nerozmáhala by se, znamení toho vředu jest; protož za čistého vyhlásí jej kněz.
Leviticus 13. - 24. Tělo, na jehož kůži byla by spálenina od ohně, a po zhojení té spáleniny zůstala by poškvrna pobělavá a náryšavá, anebo bílá toliko:
Leviticus 13. - 25. Pohledí na ni kněz, a jestliže chlupové na ní zběleli, a lsknou se, způsob také její jest hlubší nežli jiné kůže vůkol: malomocenství jest, kteréž zrostlo na spálenině; protož za nečistého vyhlásí jej kněz, nebo rána malomocenství jest.
Leviticus 13. - 26. Pakli uzří kněz, an na poškvrně pobělavé není žádného chlupu bílého, a že nižší není nežli jiná kůže, ale že jest pozčernalá, poručí ho zavříti kněz za sedm dní.
Leviticus 13. - 27. I pohledí na ni kněz dne sedmého. Jestliže se více rozmohla po kůži, tedy za nečistého vyhlásí jej; nebo rána malomocenství jest.
Leviticus 13. - 28. Pakli bělost lsknutá na svém místě zůstávati bude, a nerozmůže se po kůži, ale bude pozčernalá: zprýštění od spáleniny jest; za čistého vyhlásí jej kněz, nebo šrám spáleniny jest.
Leviticus 13. - 29. Byla-li by pak rána na hlavě aneb na bradě muže neb ženy,
Leviticus 13. - 30. Tedy pohledí kněz na tu ránu, a jestliže způsob její bude hlubší nežli jiná kůže, a bude na ní vlas prožlutlý a tenký: tedy za nečistého vyhlásí jej kněz, nebo poškvrna černá jest; malomocenství na hlavě aneb na bradě jest.
Leviticus 13. - 31. Když pak pohledí kněz na ránu poškvrny černé a uzří, že způsob její není hlubší nežli jiná kůže, a že není vlasu černého na ní: zavříti dá kněz majícího ránu poškvrny černé za sedm dní.
Leviticus 13. - 32. I pohledí kněz na tu ránu dne sedmého, a aj, nerozmohla se ta poškvrna černá, a není vlasu žlutého na ní, a způsob té poškvrny černé není hlubší nežli kůže:
Leviticus 13. - 33. Tedy oholen bude člověk ten, ale poškvrny té černé nedá holiti. I dá zavříti kněz majícího tu poškvrnu za sedm dní po druhé.
Leviticus 13. - 34. I pohledí kněz na poškvrnu černou dne sedmého, a jestliže se nerozmohla poškvrna černá dále po kůži, a místo její není-li hlubší nežli jiná kůže: za čistého vyhlásí ho kněz, i zpéře roucha svá a čistý bude.
Leviticus 13. - 35. Pakli by se dále rozmohla poškvrna ta černá po kůži, již po očištění jeho,
Leviticus 13. - 36. Tedy pohledí na ni kněz, a uzří-li, že se dále rozmohla ta poškvrna černá po kůži, nebude více šetřiti vlasu žlutého; nečistý jest.
Leviticus 13. - 37. Pakli poškvrna černá tak zůstává před očima jeho, a černý vlas vzrostl by na ní, tedy zhojena jest ta poškvrna černá; čistý jest, a za čistého vyhlásí jej kněz.
Leviticus 13. - 38. Když by na kůži těla muže aneb ženy byly poškvrny, totiž poškvrny pobělavé,
Leviticus 13. - 39. I pohledí kněz, a jestliže budou na kůži těla jejich poškvrny bílé, pozčernalé, tedy poškvrna bílá jest, kteráž na kůži zrostla; čistý jest.
Leviticus 13. - 40. Muž, z jehož by hlavy vlasové slezli, lysý jest a čistý jest.
Leviticus 13. - 41. Jestliže pak po jedné straně obleze hlava jeho, nálysý jest a čistý jest.
Leviticus 13. - 42. Pakli na té lysině, aneb na tom oblysení byla by rána bílá a ryšavá, tedy malomocenství zrostlo na lysině jeho, aneb na oblysení jeho.
Leviticus 13. - 43. I pohledí na něj kněz, a uzří-li oteklinu rány bílou a ryšavou na lysině jeho, aneb na oblysení jeho, jako způsob malomocenství na kůži těla:
Leviticus 13. - 44. Člověk malomocný jest a nečistý jest. Bez meškání za nečistého vyhlásí jej kněz, nebo na hlavě jeho jest malomocenství jeho.
Leviticus 13. - 45. Malomocný pak, na němž by ta rána byla, bude míti roucho roztržené a hlavu odkrytou a ústa zastřená, a Nečistý, nečistý jsem! volati bude.
Leviticus 13. - 46. Po všecky dny, v nichž ta rána bude na něm, za nečistého jmín bude; nebo nečistý jest. Sám bydliti bude, vně za stany bude přebývání jeho.
Leviticus 13. - 47. Když by pak na rouchu byla rána malomocenství, buď na rouchu soukenném aneb na rouchu lněném,
Leviticus 13. - 48. Buď na osnově aneb na outku ze lnu aneb z vlny, buď na kůži aneb na každé věci kožené,
Leviticus 13. - 49. A byla by ta rána zelená neb náryšavá na rouchu aneb na kůži, aneb na osnově, aneb na outku, aneb na kterékoli nádobě kožené: rána malomocenství jest, ukázána bude knězi.
Leviticus 13. - 50. I pohledí kněz na tu ránu, a dá zavříti tu věc mající ránu za sedm dní.
Leviticus 13. - 51. A pohledě na tu ránu dne sedmého, uzří-li, že se dále rozmohla ta rána na rouchu, neb po osnově anebo po outku, aneb na kůži, k čemuž by jí koli užíváno bylo: rána ta malomocenství rozjídavá jest, věc nečistá jest.
Leviticus 13. - 52. I spálí to roucho aneb osnovu, aneb outek z vlny neb ze lnu, aneb jakoukoli nádobu koženou, na níž by byla rána ta; nebo malomocenství škodlivé jest, protož ohněm spáleno bude.
Leviticus 13. - 53. Pakli pohledě kněz, uzřel by, že se nerozmohla rána ta na rouchu, aneb na osnově, aneb na outku, aneb na kterékoli nádobě kožené:
Leviticus 13. - 54. Rozkáže kněz, aby zeprali tu věc, na níž byla by rána, i káže ji zavříti za sedm dní po druhé.
Leviticus 13. - 55. I pohledí kněz po zeprání té věci na ránu. Jestliže nezměnila rána barvy své, byť se pak nerozmohla dále, předce nečistá jest. Ohněm spálíš ji; nebo rozjídavá věc jest na vrchní neb spodní straně její.
Leviticus 13. - 56. Pakli pohledě kněz, uzřel by, an pozčernala rána po zeprání svém, odtrhne ji od roucha aneb od kůže, aneb od osnovy, aneb od outku.
Leviticus 13. - 57. Jestliže se pak ukáže ještě na rouchu aneb na osnově, aneb na outku, aneb na kterékoli nádobě kožené, malomocenství rozjídající se jest. Ohněm spálíš věc tu, na kteréž by ta rána byla.
Leviticus 13. - 58. Roucho pak aneb osnovu, aneb outek, aneb kteroukoli nádobu koženou, když bys zepral, a odešla by od ní ta rána, ještě po druhé zpéřeš, a čisté bude.
Leviticus 13. - 59. Tenť jest zákon o ráně malomocenství na rouchu soukenném aneb lněném, aneb na osnově, aneb na outku, aneb na kterékoli nádobě kožené, kterak má za čistou aneb za nečistou uznána býti.
Leviticus 14. - 1. I mluvil Hospodin k Mojžíšovi, řka:
Leviticus 14. - 2. Tento bude řád při malomocném v den očišťování jeho: K knězi přiveden bude.
Leviticus 14. - 3. I vyjde kněz ven z stanů a pohledí na něj, a uzří-li, že uzdravena jest rána malomocenství malomocného:
Leviticus 14. - 4. Rozkáže kněz tomu, kterýž se očišťuje, vzíti dva vrabce živé a čisté, a dřevo cedrové, a červec dvakrát barvený, a yzop.
Leviticus 14. - 5. I rozkáže kněz zabiti vrabce jednoho, a vycediti krev z něho do nádoby hliněné nad vodou živou.
Leviticus 14. - 6. A vezme vrabce živého a dřevo cedrové, též červec dvakrát barvený, a yzop, a omočí to všecko i s vrabcem živým ve krvi vrabce zabitého nad vodou živou.
Leviticus 14. - 7. Tedy pokropí toho, kterýž se očišťuje od malomocenství, sedmkrát, a za čistého jej vyhlásí, i pustí vrabce živého na pole.
Leviticus 14. - 8. Ten pak, kterýž se očišťuje, zpéře roucho své a oholí všecky vlasy své, umyje se vodou, a čistý bude. Potom vejde do táboru, a bydliti bude vně, nevcházeje do stanu svého za sedm dní.
Leviticus 14. - 9. Dne pak sedmého sholí všecky vlasy své, hlavu i bradu svou, i obočí své, a tak všecky vlasy své sholí; zpéře také roucha svá a tělo své umyje vodou, a tak očistí se.
Leviticus 14. - 10. Dne pak osmého vezme dva beránky bez poškvrny, a ovci jednu roční bez poškvrny, a tři desetiny efi mouky bělné k oběti suché, olejem zadělané, a oleje jednu mírku.
Leviticus 14. - 11. Kněz pak, kterýž očišťuje, postaví toho člověka očišťujícího se s těmi věcmi před Hospodinem u dveří stánku úmluvy.
Leviticus 14. - 12. I vezme kněz beránka jednoho, kteréhožto obětovati bude v obět za hřích, a mírku oleje, a obraceti bude tím sem i tam v obět obracení před Hospodinem.
Leviticus 14. - 13. A zabije beránka toho na místě, kdež se zabijí obět za hřích a obět zápalná, totiž na místě svatém; nebo jakož obět za hřích, tak obět za vinu knězi přináleží, svatá svatých jest.
Leviticus 14. - 14. I vezme kněz krve z oběti za hřích, a pomaže jí kraje ucha pravého člověka toho, kterýž se očišťuje, a palce ruky jeho pravé, a palce nohy jeho pravé.
Leviticus 14. - 15. Vezme také kněz z té mírky oleje, a naleje na ruku svou levou.
Leviticus 14. - 16. A omoče prst svůj pravý v tom oleji, kterýž má na ruce své levé, pokropí z něho prstem svým sedmkrát před Hospodinem.
Leviticus 14. - 17. Z ostatku pak oleje toho, kterýž má na ruce své, pomaže kněz kraje ucha pravého člověka toho, kterýž se očišťuje, a palce pravé ruky jeho, a palce pravé nohy jeho, na krev oběti za vinu.
Leviticus 14. - 18. Což pak zůstane oleje, kterýž jest v ruce kněze, pomaže tím hlavy toho, kterýž se očišťuje; a tak očistí jej kněz před Hospodinem.
Leviticus 14. - 19. Učiní také kněz obět za hřích, a očistí očišťujícího se od nečistoty jeho. A potom zabije obět zápalnou.
Leviticus 14. - 20. I bude obětovati kněz tu obět zápalnou, i obět suchou na oltáři; a tak očistí jej, i bude čistý.
Leviticus 14. - 21. Jestliže pak bude chudý, tak že by s to býti nemohl, tedy vezme jednoho beránka v obět za provinění, k obracení jí sem i tam pro očištění své, a desátý díl mouky bělné olejem zadělané k oběti suché, a mírku oleje,
Leviticus 14. - 22. Též dvě hrdličky aneb dvé holoubátek, kteréž by mohl míti, a bude jedno v obět za hřích, a druhé v obět zápalnou.
Leviticus 14. - 23. I přinese je v osmý den očišťování svého knězi, ke dveřům stánku úmluvy před Hospodina.
Leviticus 14. - 24. Tedy kněz vezma beránka oběti za vinu a mírku oleje, obraceti je bude sem i tam v obět obracení před Hospodinem.
Leviticus 14. - 25. I zabije beránka oběti za provinění, a vezma krve z oběti za provinění, pomaže jí kraje ucha pravého člověka toho, kterýž se očišťuje, a palce ruky jeho pravé, a palce nohy jeho pravé.
Leviticus 14. - 26. Oleje také naleje kněz na ruku svou levou.
Leviticus 14. - 27. A omoče prst svůj pravý v oleji, kterýž bude na ruce jeho levé, pokropí jím sedmkrát před Hospodinem.
Leviticus 14. - 28. Pomaže také kněz olejem, kterýž má na ruce své, kraje ucha pravého toho, kdož se čistí, a palce pravé ruky jeho, a palce pravé nohy jeho, na místě krve z oběti za vinu.
Leviticus 14. - 29. Což pak zůstává oleje, kterýž jest v ruce kněze, pomaže jím hlavy toho, kterýž se očišťuje; a tak očistí jej před Hospodinem.
Leviticus 14. - 30. Tolikéž učiní i s hrdličkou jednou aneb s holoubátkem z těch, kteréž zjednati mohl.
Leviticus 14. - 31. Z těch, kterýchž dostati mohl, obětovati bude jedno za hřích a druhé v obět zápalnou s obětí suchou; a tak očistí kněz očišťujícího se před Hospodinem.
Leviticus 14. - 32. Ten jest zákon toho, na komž by se ukázala rána malomocenství, a kterýž by nemohl býti s ty věci k očištění svému přináležité.
Leviticus 14. - 33. I mluvil Hospodin Mojžíšovi a Aronovi, řka:
Leviticus 14. - 34. Když vejdete do země Kananejské, kterouž já vám za dědictví dávám, a dopustil bych ránu malomocenství na některý dům země, kterouž vládnouti budete,
Leviticus 14. - 35. Tedy přijde hospodář domu a oznámí knězi řka: Zdá mi se, jako by byla rána malomocenství na domě.
Leviticus 14. - 36. I rozkáže kněz vyprázdniti dům, dříve než by všel do něho hleděti na tu ránu, aby nebylo poškvrněno něco z těch věcí, kteréž v domě jsou. Potom pak vejde, aby pohleděl na ten dům.
Leviticus 14. - 37. Tedy vida ránu tu, uzří-li, že rána jest na stěnách domu, totiž důlkové názelení aneb náčervení, a na pohledění jsou nižší než stěna jinde:
Leviticus 14. - 38. Vyjde kněz z domu toho ke dveřím jeho, a dá zavříti dům ten za sedm dní.
Leviticus 14. - 39. A v den sedmý navrátí se kněz, a uzří-li, ano se rozmohla rána na stěnách domu toho:
Leviticus 14. - 40. Rozkáže vyníti kamení, na němž by rána taková byla, a vyvrci je ven za město na místo nečisté.
Leviticus 14. - 41. Dům pak rozkáže vystrouhati vnitř všudy vůkol; a vysypou prach ten, kterýž sstrouhali, vně za městem na místo nečisté.
Leviticus 14. - 42. A vezmouce jiné kamení, vyplní jím místo onoho kamení; tolikéž hliny jiné vezmouce, vymaží dům.
Leviticus 14. - 43. Pakliť by se navrátila rána, a vzrostla by v tom domě po vyvržení kamení a vystrouhání domu, i po vymazání jeho,
Leviticus 14. - 44. Tedy vejda kněz, uzří-li, an se rozmohla rána v domě, malomocenství rozjídající se jest v tom domě, nečistý jest.
Leviticus 14. - 45. I rozboří ten dům a kamení jeho, i dříví jeho, a všecko mazání domu toho, a vynosí ven za město na místo nečisté.
Leviticus 14. - 46. Jestliže by pak kdo všel do domu toho v ten čas, když zavřín byl, nečistý bude až do večera.
Leviticus 14. - 47. A jestliže by kdo spal v tom domě, zpéře roucha svá; tolikéž jestliže by kdo jedl v tom domě, zpéře roucha svá.
Leviticus 14. - 48. Jestliže by pak kněz vejda tam, uzřel, že se nerozmohla rána v domě po obnovení jeho, tedy za čistý vyhlásí dům ten; nebo uzdravena jest rána jeho.
Leviticus 14. - 49. A vezma k očištění domu toho dva vrabce a dřevo cedrové, a červec dvakrát barvený a yzop,
Leviticus 14. - 50. I zabije vrabce jednoho, a vycedí krev do nádoby hliněné nad vodou živou.
Leviticus 14. - 51. A vezme dřevo cedrové a yzop, a červec dvakrát barvený, a vrabce živého, omočí to všecko ve krvi vrabce zabitého a u vodě živé, a pokropí domu toho sedmkrát.
Leviticus 14. - 52. A tak když očistí dům ten krví vrabce a vodou živou a ptákem živým, dřevem cedrovým, yzopem a červcem dvakrát barveným:
Leviticus 14. - 53. Vypustí ven vrabce živého z města na pole, a očistí dům ten, i budeť čistý.
Leviticus 14. - 54. Ten jest zákon o všeliké ráně malomocenství a poškvrny černé,
Leviticus 14. - 55. A malomocenství roucha i domu,
Leviticus 14. - 56. I otekliny, prašiviny a poškvrny pobělavé,
Leviticus 14. - 57. K ukázání, kdy jest kdo čistý, aneb kdy jest kdo nečistý. Tenť jest zákon malomocenství.
Leviticus 15. - 1. Mluvil pak Hospodin Mojžíšovi a Aronovi, řka:
Leviticus 15. - 2. Mluvte synům Izraelským a rcete jim: Když by který muž trpěl tok semene z těla svého, nečistý bude.
Leviticus 15. - 3. Tato pak bude nečistota jeho v toku jeho: Jestliže vypěňuje tělo jeho tok svůj, aneb že by se zastavil tok v těle jeho, nečistota jeho jest.
Leviticus 15. - 4. Každé lůže, na němž by ležel, kdož má tok semene, nečisté bude; a všecko, na čemž by seděl, nečisté bude.
Leviticus 15. - 5. A kdož by se dotekl lůže jeho, zpéře roucha svá, a umyje se vodou, a bude nečistý až do večera.
Leviticus 15. - 6. A kdo by sedl na to, na čemž seděl ten, kdož má tok semene, zpéře roucha svá, a umyje se vodou, i bude nečistý až do večera.
Leviticus 15. - 7. Jestliže by se kdo dotekl těla trpícího tok semene, zpéře roucha svá, a umyje se vodou, i bude nečistý až do večera.
Leviticus 15. - 8. A jestliže by ten, kdož trpí tok semene, plinul na čistého, zpéře roucha svá, a umyje se vodou, i bude nečistý až do večera.
Leviticus 15. - 9. Každé sedlo, na němž by seděl ten, kdož má tok semene, nečisté bude.
Leviticus 15. - 10. A kdož by koli dotekl se něčeho, což bylo pod ním, nečistý bude až do večera; a kdož by co z toho nesl, zpéře roucha svá, a umyje se vodou, a bude nečistý až do večera.
Leviticus 15. - 11. Kohož by se pak dotekl ten, kdož má tok semene, a neumyl rukou svých vodou, zpéře roucha svá, a umyje se vodou, i bude nečistý až do večera.
Leviticus 15. - 12. Nádoba hliněná, kteréž by se dotekl ten, kdo má tok semene, bude rozbita, a každá nádoba dřevěná vodou vymyta bude.
Leviticus 15. - 13. Když by pak očištěn byl ten, kdož tok semene trpěl, od toku svého, sečte sedm dní po svém očištění, a zpéře roucha svá, a vodou živou zmyje tělo své, i bude čist.
Leviticus 15. - 14. Potom dne osmého vezme sobě dvě hrdličky aneb dvé holoubátek, a přijda před Hospodina ke dveřím stánku úmluvy, dá je knězi.
Leviticus 15. - 15. Kterýž obětovati je bude, jedno za hřích a druhé v obět zápalnou; a očistí jej kněz před Hospodinem od toku jeho.
Leviticus 15. - 16. Muž, z něhož by vyšlo símě scházení, zmyje vodou všecko tělo své, a bude nečistý až do večera.
Leviticus 15. - 17. Každé roucho i každá kůže, na níž by bylo símě scházení, zeprána bude vodou, a nečistá bude až do večera.
Leviticus 15. - 18. Žena také, s kterouž by obýval muž scházením semene, oba zmyjí se vodou, a nečistí budou až do večera.
Leviticus 15. - 19. Žena pak, když by trpěla nemoc svou, a tok krve byl by z těla jejího, za sedm dní oddělena bude; každý, kdož by se jí dotekl, nečistý bude až do večera.
Leviticus 15. - 20. Na čemž by koli ležela v čas oddělení svého, nečistéť bude; tolikéž, na čem by koli seděla, nečisté bude.
Leviticus 15. - 21. Také kdož by se dotekl lůže jejího, zpéře roucho své, a umyje se vodou, i bude nečistý až do večera.
Leviticus 15. - 22. Kdož by se koli dotekl toho, na čemž seděla, zpéře roucha svá, a umyje se vodou, i bude nečistý až do večera.
Leviticus 15. - 23. Což by koli bylo na lůži tom, neb na jaké by koli věci seděla, a dotekl by se toho někdo, nečistý bude až do večera.
Leviticus 15. - 24. Jestliže by kdo spal s ní, a byla by nečistota její na něm, nečistý bude za sedm dní; i každé lůže, na němž by spal, nečisté bude.
Leviticus 15. - 25. Žena pak trpěla-li by krvotok po mnohé dny, kromě času nemoci své, totiž krvotok by trpěla přes čas přirozené nemoci: po všecky dny toku nečistoty své, jako i v čas nemoci své přirozené, nečistá bude.
Leviticus 15. - 26. Každé lůže, na němž by spala po všecky dny toku svého, bude jí jako lůže v přirozené nemoci její; a každá věc, na kteréž by seděla, nečistá bude, podlé nečistoty přirozené nemoci její.
Leviticus 15. - 27. Kdož by koli dotekl se těch věcí, nečistý bude. Protož zpéře roucho své, a umyje se vodou, i bude nečistý až do večera.
Leviticus 15. - 28. Když pak očištěna bude od toku svého, sečte sobě sedm dní, a potom očišťovati se bude.
Leviticus 15. - 29. A v den osmý vezme sobě dvě hrdličky aneb dvé holoubátek, a přinese je knězi ke dveřím stánku úmluvy.
Leviticus 15. - 30. Z nichž jedno obětovati bude kněz v obět za hřích, a druhé v obět zápalnou, a očistí ji kněz před Hospodinem od toku nečistoty její.
Leviticus 15. - 31. I budete oddělovati syny Izraelské od nečistot jejich, aby nezemřeli pro nečistoty své, když by poškvrnili příbytku mého, kterýž jest u prostřed nich.
Leviticus 15. - 32. Toť jest právo trpícího tok semene, i toho, z něhož vychází símě scházení, jímž poškvrněn bývá,
Leviticus 15. - 33. Též nemocné ženy v oddělení jejím, i všelikého trpícího tok svůj, buď mužského pohlaví neb ženského, a muže, kterýž by spal s nečistou.
Leviticus 16. - 1. Mluvil pak Hospodin k Mojžíšovi po smrti dvou synů Aronových, kteřížto, když předstoupili před Hospodina, zemřeli,
Leviticus 16. - 2. A řekl Hospodin Mojžíšovi: Mluv Aronovi bratru svému, ať nevchází každého času do svatyně za oponu před slitovnici, kteráž jest na truhle, aby neumřel; nebo já v oblace ukáži se nad slitovnicí.
Leviticus 16. - 3. S tímto vcházeti bude Aron do svatyně: S volkem mladým, kterýž bude v obět za hřích, a s beranem k oběti zápalné.
Leviticus 16. - 4. V sukni lněnou svatou obleče se, a košilku lněnou bude míti na těle hanby své, pasem také lněným opáše se, a čepici lněnou vstaví na hlavu, roucha zajisté svatá jsou tato; i umyje vodou tělo své a obleče se v ně.
Leviticus 16. - 5. Od shromáždění pak synů Izraelských vezme dva kozly k oběti za hřích, a jednoho berana k zápalné oběti.
Leviticus 16. - 6. I bude obětovati Aron volka svého v obět za hřích, a očistí sebe i dům svůj.
Leviticus 16. - 7. Potom vezme ty dva kozly a postaví je před Hospodinem u dveří stánku úmluvy.
Leviticus 16. - 8. I dá Aron na ty dva kozly losy, los jeden Hospodinu, a los druhý Azazel.
Leviticus 16. - 9. A obětovati bude Aron kozla toho, na něhož by los padl Hospodinu, obětovati jej bude za hřích.
Leviticus 16. - 10. Kozla pak toho, na něhož přišel los Azazel, postaví živého před Hospodinem, aby skrze něho učinil očištění, a pustí ho na poušť k Azazel.
Leviticus 16. - 11. I bude obětovati Aron volka svého v obět za hřích, a očistí sebe i dům svůj, a zabije volka svého v obět za hřích.
Leviticus 16. - 12. Vezme také plnou kadidlnici uhlí řeřavého s oltáře, kterýž jest před tváří Hospodinovou, a plné obě hrsti své vonných věcí stlučených, a vnese za oponu.
Leviticus 16. - 13. A vloží kadidlo to na oheň před Hospodinem, a dým kadění toho přikryje slitovnici, kteráž jest nad svědectvím, a neumře.
Leviticus 16. - 14. Potom vezma krve volka toho, pokropí prstem svým na slitovnicí k východu; tolikéž před slitovnicí kropiti bude sedmkrát krví tou prstem svým.
Leviticus 16. - 15. Zabije také v obět za hřích kozla toho, kterýž jest lidu, a vnese krev jeho do vnitřku za oponu, a učiní se krví jeho, jakož učinil se krví volka, totiž pokropí jí na slitovnici a před slitovnicí.
Leviticus 16. - 16. A očistí svatyni od nečistot synů Izraelských a od přestoupení jejich i všech hříchů jejich. Totéž učiní i stánku úmluvy, kterýž jest mezi nimi u prostřed nečistot jejich.
Leviticus 16. - 17. (Žádný pak člověk ať není v stánku úmluvy, když on vchází k očišťování do svatyně, dokudž by on zase nevyšel a očištění za sebe, za dům svůj i za všecko množství Izraelské nevykonal.)
Leviticus 16. - 18. Vyjde pak k oltáři, kterýž jest před Hospodinem, a očistí jej. A vezma krve volka toho, a ze krve kozla, dá na rohy oltáře vůkol.
Leviticus 16. - 19. A pokropí ho svrchu krví tou prstem svým sedmkrát, a očistí jej i posvětí ho od nečistot synů Izraelských.
Leviticus 16. - 20. A když by dokonal očištění svatyně a stánku úmluvy a oltáře, obětovati bude kozla živého.
Leviticus 16. - 21. A vlože Aron obě ruce své na hlavu kozla živého, vyznávati bude nad ním všecky nepravosti synů Izraelských, a všecka přestoupení jejich se všemi hříchy jejich, a vloží je na hlavu kozla, a vyžene ho člověk k tomu zřízený na poušť.
Leviticus 16. - 22. (Kozel ten zajisté ponese na sobě všecky nepravosti jejich do země pusté.) A pustí kozla toho na poušti.
Leviticus 16. - 23. Potom pak přijda Aron do stánku úmluvy, svleče s sebe roucha lněná, v něž se byl oblékl, když vjíti měl do svatyně, a nechá jich tu.
Leviticus 16. - 24. A umyje tělo své vodou na místě svatém, a obleče se zase v roucha svá, a vyjda, obětovati bude obět zápalnou svou a obět zápalnou lidu, a očistí sebe i lid.
Leviticus 16. - 25. A tuk oběti za hřích páliti bude na oltáři.
Leviticus 16. - 26. Ten pak, kterýž vyvedl kozla na Azazel, zpéře roucha svá, a zmyje tělo své vodou, a potom vejde do stanů.
Leviticus 16. - 27. Volka pak za hřích a kozla za hřích, jejichž krev vnesena byla k vykonání očištění v svatyni, vynese ven z táboru, a spálí ohněm kůže jejich, i maso jejich, i lejna jejich.
Leviticus 16. - 28. Kdož by pak spálil je, zpéře roucha svá, a umyje tělo své vodou, a potom vejde do táboru.
Leviticus 16. - 29. Bude vám i toto za věčné ustanovení: Sedmého měsíce, desátého dne téhož měsíce ponižovati budete duší svých, a žádného díla nebudete dělati, ani doma zrozený, ani příchozí, kterýž jest pohostinu mezi vámi.
Leviticus 16. - 30. Nebo v ten den očistí vás, abyste očištěni byli; ode všech hříchů svých před Hospodinem očištěni budete.
Leviticus 16. - 31. Sobota odpočinutí bude vám, a ponižovati budete duší svých ustanovením věčným.
Leviticus 16. - 32. Očišťovati pak bude kněz, kterýž jest pomazaný, a jehož ruce posvěceny jsou k vykonávání úřadu kněžského místo otce svého, a obleče se v roucha lněná, roucha svatá.
Leviticus 16. - 33. A očistí svatyni svatou a stánek úmluvy, očistí také i oltář, i kněží, i všecken lid shromážděný očistí.
Leviticus 16. - 34. A bude vám to ustanovením věčným k očišťování synů Izraelských ode všech hříchů jejich, každého roku jednou. I učinil Mojžíš tak, jakž jemu byl přikázal Hospodin.
Leviticus 17. - 1. I mluvil Hospodin Mojžíšovi, řka:
Leviticus 17. - 2. Mluv k Aronovi a synům jeho i ke všechněm synům Izraelským, a rci jim: Tato jest věc, kterouž přikázal Hospodin, řka:
Leviticus 17. - 3. Kdož by koli z domu Izraelského zabil vola aneb beránka, neb kozu, buď mezi stany, aneb kdož by zabil vně za stany,
Leviticus 17. - 4. A ke dveřím stánku úmluvy nepřivedl by ho, aby obětoval obět Hospodinu před příbytkem Hospodinovým: vinen bude krví, nebo krev vylil; protož vyhlazen bude muž ten z prostředku lidu svého.
Leviticus 17. - 5. Přivedou tedy synové Izraelští oběti své, kteréž by na poli zabíjeti chtěli, přivedou je, pravím, k Hospodinu ke dveřím stánku úmluvy, k knězi, a obětovati budou oběti pokojné Hospodinu.
Leviticus 17. - 6. A pokropí kněz krví na oltáři Hospodinovu u dveří stánku úmluvy, a páliti bude tuk u vůni líbeznou Hospodinu.
Leviticus 17. - 7. A nikoli více nebudou obětovati obětí svých ďáblům, po nichžto odcházejíce, oni smilní. Zákon tento bude jim věčný i všechněm potomkům jejich.
Leviticus 17. - 8. Protož povíš jim: Kdož by koli z domu Izraelského aneb z příchozích, kteříž by pohostinu byli mezi vámi, obětoval zápal aneb jinou obět,
Leviticus 17. - 9. A ke dveřím stánku úmluvy nepřivedl by jí, aby ji obětoval Hospodinu; tedy vyhlazen bude člověk ten z lidu svého.
Leviticus 17. - 10. A kdož by koli z domu Izraelského aneb z příchozích, kteříž jsou pohostinu mezi nimi, jedl jakou krev: postavím tvář svou proti člověku tomu, a vyhladím jej z prostředku lidu jeho.
Leviticus 17. - 11. Nebo duše všelikého těla ve krvi jest, já pak oddal jsem vám ji k oltáři, k očišťování duší vašich. Nebo sama krev na duši očišťuje.
Leviticus 17. - 12. Protož řekl jsem synům Izraelským: Nižádný z vás nebude jísti krve; ani příchozí, kterýž pohostinu jest mezi vámi, nebude krve jísti.
Leviticus 17. - 13. A kdož by koli z synů Izraelských aneb z příchozích, kteříž jsou pohostinu mezi vámi, honě, ulovil zvíře aneb ptáka, což se jísti může, tedy vycedí krev jeho a zasype ji prstí.
Leviticus 17. - 14. Nebo duše všelikého těla jest krev jeho, kteráž jest v duši jeho. Protož jsem pověděl synům Izraelským: Krve žádného těla jísti nebudete, nebo duše všelikého těla jest krev jeho; kdož by koli jedl ji, vyhlazen bude.
Leviticus 17. - 15. Kdož by pak koli jedl tělo mrtvé aneb udávené, buď on doma zrozený aneb příchozí: zpéře roucha svá, a umyje se vodou, a nečistý bude až do večera, potom pak čistý bude.
Leviticus 17. - 16. A pakli nezpéře roucha svého, a těla svého neumyje, tedy ponese nepravost svou.
Leviticus 18. - 1. I mluvil Hospodin k Mojžíšovi, řka:
Leviticus 18. - 2. Mluv synům Izraelským a rci jim: Já jsem Hospodin Bůh váš.
Leviticus 18. - 3. Vedlé skutků země Egyptské, v níž jste bydlili, nečiňte, ani podlé skutků země Kananejské, do kteréž já vás uvozuji, činiti budete, a v ustanoveních jejich nechoďte.
Leviticus 18. - 4. Soudy mé čiňte a ustanovení mých ostříhejte, abyste chodili v nich: Já jsem Hospodin Bůh váš.
Leviticus 18. - 5. Ostříhejte ustanovení mých a soudů mých. Člověk ten, kterýž by je činil, živ bude v nich: Já jsem Hospodin.
Leviticus 18. - 6. Nižádný člověk k žádné přítelkyni krevní nepřistupuj k obnažení hanby její: Já jsem Hospodin.
Leviticus 18. - 7. Hanby otce svého a matky své neodkryješ; matka tvá jest, neodkryješ hanby její.
Leviticus 18. - 8. Hanby ženy otce svého neodkryješ; nebo hanba otce tvého jest.
Leviticus 18. - 9. Hanby sestry své, dcery otce svého aneb dcery matky své, kteráž doma zplozena aneb vně zplozena jest, neodkryješ hanby jejich.
Leviticus 18. - 10. Hanby vnučky své, buď po synu neb dceři své, neodkryješ; nebo hanba tvá jsou.
Leviticus 18. - 11. Hanby dcery manželky otce svého, kteráž jest zplozena od otce tvého, tvá sestra jest, neodkryješ hanby její.
Leviticus 18. - 12. Hanby sestry otce svého neodkryješ; nebo krevní přítelkyně otce tvého jest.
Leviticus 18. - 13. Hanby sestry matky své neodkryješ; nebo krevní přítelkyně matky tvé jest.
Leviticus 18. - 14. Hanby bratra otce svého neodkryješ; k manželce jeho nevejdeš, stryna tvá jest.
Leviticus 18. - 15. Hanby nevěsty své neodkryješ; manželka jest syna tvého, neodkryješ hanby její.
Leviticus 18. - 16. Hanby manželky bratra svého neodkryješ; nebo hanba bratra tvého jest.
Leviticus 18. - 17. Hanby ženy a dcery její neodkryješ. Vnučky její po synu neb po dceři její nepojmeš, abys odkryl hanbu její; nebo krevní jsou, a nešlechetnost jest.
Leviticus 18. - 18. Nevezmeš sobě ženy k ženě první, abys ssoužil ji, odkrývaje hanbu její za života jejího.
Leviticus 18. - 19. Také k ženě, když jest v své nemoci nečisté, nepřistoupíš, odkrývaje hanbu její.
Leviticus 18. - 20. S manželkou bližního svého nebudeš obcovati, poškvrňuje se s ní.
Leviticus 18. - 21. Nedopustíš, aby kdo z semene tvého proveden byl skrze oheň modly Moloch, abys nepoškvrnil jména Boha svého: Já jsem Hospodin.
Leviticus 18. - 22. Nebudeš obcovati s mužským pohlavím, scházeje se s ním jako s ženou; nebo ohavnost jest.
Leviticus 18. - 23. A s žádným hovadem nebudeš obcovati, poškvrňuje se s ním; ani žena nepoddá se hovadu, aby s ním obývala; nebo mrzkost jest.
Leviticus 18. - 24. A protož nepoškvrňujtež se žádnou touto věcí; nebo těmito všemi věcmi poškvrnili se pohané, kteréž já vyvrhu od tváři vaší.
Leviticus 18. - 25. Nebo poškvrnila se země, a navštívím nepravost její na ní, a vyvrátí země obyvatele své.
Leviticus 18. - 26. Ale vy ostříhejte ustanovení mých a soudů mých, a nečiňte nižádných ohavností těchto, tak domácí jako příchozí, kterýž jest pohostinu u prostřed vás.
Leviticus 18. - 27. (Nebo všecky ty ohavnosti činili lidé země té, kteříž byli před vámi, čímž poškvrněna jest země.)
Leviticus 18. - 28. Aby nevyvrátila vás země, proto že byste jí poškvrnili, jako vyvrátila národ, kterýž byl před vámi.
Leviticus 18. - 29. Nebo kdož by koli dopustil se některé ze všech ohavností těch: duše zajisté, kteréž by činily to, vyhlazeny budou z prostředku lidu svého.
Leviticus 18. - 30. Protož ostříhejte přikázání mých, abyste nečinili ničeho z obyčejů ohavných,kteříž činěni jsou před vámi, aniž sebe jimi poškvrňujte: Já jsem Hospodin Bůh váš.
Leviticus 19. - 1. I mluvil Hospodin k Mojžíšovi, řka:
Leviticus 19. - 2. Mluv ke všemu množství synů Izraelských a rci jim: Svatí buďte, nebo svatý jsem, já Hospodin Bůh váš.
Leviticus 19. - 3. Jeden každý matky své a otce svého báti se budete. A sobot mých ostříhejte, nebo já jsem Hospodin Bůh váš.
Leviticus 19. - 4. Neobracejte se k modlám, a bohů litých nedělejte sobě: Já jsem Hospodin Bůh váš.
Leviticus 19. - 5. A když obětovati budete oběti pokojné Hospodinu, z dobré vůle své obětovati budete je.
Leviticus 19. - 6. Kterého dne obětovati budete, jísti budete je, i nazejtří; což by pak zůstalo až do třetího dne, ohněm spáleno bude.
Leviticus 19. - 7. Pakli předce jísti budete dne třetího, věc ohavná bude, a nebude oblíbena.
Leviticus 19. - 8. Kdož by to jedl, pokutu nepravosti své ponese; nebo svatosti Hospodinovy poškvrnil, protož vyhlazena bude duše ta z lidu svého.
Leviticus 19. - 9. Když budete žíti obilé země vaší, nesežneš naskrze všeho pole svého, a nebudeš sbírati pozůstalých klasů žně své.
Leviticus 19. - 10. Tolikéž ostatků vinice své nebudeš bráti, a zrní vinice své nebudeš sbírati; chudému a příchozímu zanecháš toho: Já jsem Hospodin Bůh váš.
Leviticus 19. - 11. Nekraďte a nelžete, a nižádný neoklamávej bližního svého.
Leviticus 19. - 12. Nepřisahejte křivě ve jméno mé, aniž kdo poškvrňuj jména Boha svého: Já jsem Hospodin.
Leviticus 19. - 13. Neutiskneš mocí bližního svého, aniž obloupíš ho. Nezůstane mzda dělníka u tebe až do jitra.
Leviticus 19. - 14. Hluchému nebudeš zlořečiti, a před slepým nepoložíš úrazu, ale báti se budeš Boha svého, nebo já jsem Hospodin.
Leviticus 19. - 15. Neučiníš neprávě v soudu. Nepřijmeš osoby chudého, aniž šanovati budeš osoby bohatého; spravedlivě souditi budeš bližního svého.
Leviticus 19. - 16. Nebudeš choditi jako utrhač v lidu svém, aniž státi budeš na hrdlo bližnímu svému: Já jsem Hospodin.
Leviticus 19. - 17. Nebudeš nenáviděti bratra svého v srdci svém; svobodně potresceš bližního svého, a nesneseš na něm hříchu.
Leviticus 19. - 18. Nebudeš se mstíti, aniž držeti budeš hněvu proti synům lidu svého, ale milovati budeš bližního svého jako sebe samého: Já jsem Hospodin.
Leviticus 19. - 19. Ustanovení mých ostříhejte. Hovadu svému nedáš se scházeti s hovadem jiného pokolení. Pole svého neposeješ rozdílným semenem, a rouchem z rozdílných věcí, jako z vlny a ze lnu, setkaným nebudeš se odívati.
Leviticus 19. - 20. Jestliže by muž spal s ženou, a obcoval s ní, kteráž děvkou jsuc, byla by zasnoubená jinému muži, a nebyla by žádnou mzdou vykoupena, ani propuštěna: oba dva zmrskáni budou, a neumrouť; nebo nebyla svobodná učiněna.
Leviticus 19. - 21. On pak přivede obět za vinu svou Hospodinu ke dveřím stánku úmluvy, skopce za vinu.
Leviticus 19. - 22. I očistí jej kněz skopcem, kterýž se obětuje za vinu před Hospodinem, od hříchů jeho, kterýmž zhřešil, a bude mu odpuštěn hřích jeho.
Leviticus 19. - 23. Když pak vejdete do země, a nasázíte všelikého stromoví ovoce nesoucího, tedy obřežete neobřezání jeho, totiž ovoce jeho. Po tři léta budete míti je za neobřezané, protož nebude jedeno.
Leviticus 19. - 24. Čtvrtého pak léta bude všeliké ovoce jeho posvěcené k chválení Hospodina,
Leviticus 19. - 25. (Pátého teprv léta jísti budete ovoce jeho), aby rozmnožil vám úrody jeho; nebo já jsem Hospodin Bůh váš.
Leviticus 19. - 26. Nic nebudete jísti se krví. Nebudete hádati, aniž na časích zakládati budete.
Leviticus 19. - 27. Nebudeš střihati vlasů hlavy své okrouhle, aniž zohaví kdo brady své.
Leviticus 19. - 28. Nad mrtvým pak nebudete řezati těla svého, a žádného znamení vyrytého na sobě neučiníte: Já jsem Hospodin.
Leviticus 19. - 29. Nepoškvrňuj dcery své, dopouštěje smilniti jí, aby země nesmilnila a nebyla naplněna nešlechetností.
Leviticus 19. - 30. Sobot mých ostříhati budete, a svatyně mé báti se budete: Já jsem Hospodin.
Leviticus 19. - 31. Neobracejte se k hadačům a věšťcům, ani od nich rady beřte, poškvrňujíce se s nimi: Já jsem Hospodin Bůh váš.
Leviticus 19. - 32. Před člověkem šedivým povstaň, a cti osobu starého, a boj se Boha svého, nebo já jsem Hospodin.
Leviticus 19. - 33. Jestliže bude pohostinu u tebe příchozí v zemi vaší, nečiňte jemu křivdy.
Leviticus 19. - 34. Jakožto jeden z doma zrozených vašich, tak bude vám příchozí, kterýž jest u vás pohostinu, a milovati ho budeš jako sebe samého; nebo i vy pohostinu jste byli v zemi Egyptské: Já jsem Hospodin Bůh váš.
Leviticus 19. - 35. Nečiňte neprávě v soudu, v rozměřování, v váze a v míře.
Leviticus 19. - 36. Závaží spravedlivé, kámen spravedlivý, korec spravedlivý, pintu spravedlivou míti budete: Já jsem Hospodin Bůh váš, kterýž jsem vás vyvedl z země Egyptské.
Leviticus 19. - 37. Protož ostříhejte všech ustanovení mých a všech soudů mých, a čiňte je, nebo já jsem Hospodin.
Leviticus 20. - 1. Mluvil pak Hospodin k Mojžíšovi, řka:
Leviticus 20. - 2. Synům také Izraelským díš: Kdo by koli z synů Izraelských a z příchozích, kteříž by byli pohostinu v Izraeli, dal z semene svého modle Moloch, smrtí umře. Lid země té kamením jej uhází.
Leviticus 20. - 3. Nebo já postavím tvář svou proti takovému, a vyhladím ho z prostředku lidu jeho, proto že z semene svého dal modle Moloch, a tak zprznil svatyni mou, a poškvrnil jména svatosti mé.
Leviticus 20. - 4. Jestliže by pak lid země té všelijak přehlídal to na člověku tom, kterýž by dal z semene svého modle Moloch, a nezahubil by ho:
Leviticus 20. - 5. Tedy já postavím tvář svou proti muži tomu a proti čeledi jeho, a vyhladím ho i všecky, kteříž smilníce, odcházeli po něm, aby smilnili, následujíce Molocha, z prostředku lidu jeho.
Leviticus 20. - 6. Duše, kteráž by se obrátila k hadačům a věšťcům, aby smilnila, postupujíc po nich: postavím tvář svou proti duši té, a vyhladím ji z prostředku lidu jejího.
Leviticus 20. - 7. A protož posvěťte se a buďte svatí, nebo já jsem Hospodin Bůh váš.
Leviticus 20. - 8. A ostříhejte ustanovení mých, a čiňte je: Já jsem Hospodin posvětitel váš.
Leviticus 20. - 9. Kdož by koli zlořečil otci svému neb matce své, smrtí umře. Otci svému a matce své zlořečil, krev jeho bude na něm.
Leviticus 20. - 10. Muž, pak, kterýž by se cizoložství dopustil s ženou něčí, že zcizoložil s ženou bližního svého, smrtí umře cizoložník ten i cizoložnice.
Leviticus 20. - 11. A kdož by koli obcoval s ženou otce svého, hanbu otce svého odkryl. Smrtí umrou oba dva, krev jejich bude na ně.
Leviticus 20. - 12. Kdož by pak obcoval s nevěstou svou, smrtí umrou oba dva. Mrzkosti se dopustili, krev jejich bude na ně.
Leviticus 20. - 13. A kdož by se scházel s pohlavím mužským jako s ženou, ohavnost učinili oba dva. Smrtí umrou, krev jejich bude na ně.
Leviticus 20. - 14. A kdož by vzal ženu a matku její nešlechetnost jest. Ohněm spálí i jej i je, aby nebylo nešlechetností u prostřed vás.
Leviticus 20. - 15. Kdož by pak obcoval s hovadem, smrtí umře, a hovado zabijete.
Leviticus 20. - 16. Tolikéž žena, kteráž by přistoupila k některému hovadu, aby obcovala s ním, zabiješ ji i to hovado. Smrtí umrou, krev jejich bude na ně.
Leviticus 20. - 17. Kdož by koli vezma sestru svou, dceru otce svého, aneb dceru matky své, viděl by hanbu její, a ona také viděla by hanbu jeho, mrzkost jest. Protož vyhlazeni budou před očima synů lidu svého; nebo hanbu sestry své odkryl, nepravost svou ponese.
Leviticus 20. - 18. A kdož by koli spal s ženou v její nemoci a obnažil by hanbu její, a tok její by odkryl, i ona ukázala by krvotok svůj: vyhlazeni budou oba z prostředku lidu svého.
Leviticus 20. - 19. Hanby sestry matky své a sestry otce svého neodkryješ. Nebo kdož by to učinil, krevní přítelkyni svou by obnažil; protož nepravost svou ponesou.
Leviticus 20. - 20. Kdož by pak spal s ženou strýce svého, hanbu strýce svého odkryl. Ponesou hřích svůj, bez dětí zemrou.
Leviticus 20. - 21. Tolikéž kdož by vzal manželku bratra svého, mrzkost jest. Hanbu bratra svého obnažil, protož bez dětí budou.
Leviticus 20. - 22. Ostříhejtež tedy všech ustanovení mých a všech soudů mých, a čiňte je, aby nevyvrátila vás země, do níž já uvozuji vás, abyste v ní bydlili.
Leviticus 20. - 23. Aniž choďte v ustanoveních národu toho, kterýž já vyvrhu od tváři vaší; nebo všecky ty věci činili, a měl jsem je v ošklivosti.
Leviticus 20. - 24. Vám jsem pak řekl: Vládnouti budete zemí jejich, a já dám ji vám, abyste ji dědičně obdrželi, zemi tekoucí mlékem a strdí. Já jsem Hospodin Bůh váš, kterýž jsem vás oddělil od jiných národů.
Leviticus 20. - 25. Protož vy mějte rozdíl mezi hovadem čistým a nečistým, a mezi ptákem čistým a nečistým, a nepoškvrňujte duší svých hovady a ptactvem, a tím vším, což se plazí po zemi, kteréž jsem já vám oddělil, abyste je měli za nečisté.
Leviticus 20. - 26. Ale budete mi svatí; nebo svatý jsem já Hospodin, a oddělil jsem vás od jiných národů, abyste byli moji.
Leviticus 20. - 27. Muž pak neb žena, kteříž by měli ducha čarodějného a věštího, smrtí umrou. Kamením uházejí je, krev jejich bude na ně.
Leviticus 21. - 1. Řekl také Hospodin Mojžíšovi: Mluv kněžím synům Aronovým a rci jim: Při mrtvém nepoškvrní se žádný z vás v lidu svém.
Leviticus 21. - 2. Toliko při krevním příteli svém, mateři neb otci svém, synu neb dceři své a bratru svém,
Leviticus 21. - 3. Též při sestře své, panně sobě nejbližší, kteráž neměla muže, při té poškvrní se.
Leviticus 21. - 4. Nepoškvrní se při knížeti lidu svého, tak aby nečistý byl.
Leviticus 21. - 5. Nebudou dělati sobě lysiny na hlavě své, vytrhávajíce sobě vlasy. A brady své nebudou holiti, ani těla svého řezati.
Leviticus 21. - 6. Budou svatí Bohu svému, aniž poškvrní jména Boha svého; nebo oběti ohnivé Hospodinovy, chléb Boha svého obětují, protož svatí budou.
Leviticus 21. - 7. Ženy nevěstky aneb poškvrněné nevezmou sobě, a ženy zahnané od muže jejího nepojmou; nebo svatý jest jeden každý z nich Bohu svému.
Leviticus 21. - 8. Ty také, lide, za svatého budeš jej míti, nebo chléb Boha tvého obětuje. Protož svatý bude tobě, nebo já svatý jsem Hospodin, kterýž posvěcuji vás.
Leviticus 21. - 9. Dcera pak některého kněze, když by se smilství dopustila, otce svého poškvrnila. Ohněm spálena buď.
Leviticus 21. - 10. Kněz pak nejvyšší mezi bratřími svými, na jehožto hlavu vylit jest olej pomazání, a posvětil rukou svých, aby obláčel se v roucho svaté, hlavy své neodkryje a roucha svého neroztrhne.
Leviticus 21. - 11. Aniž k kterému tělu mrtvému přistoupí, a aniž při otci aneb mateři své poškvrní se.
Leviticus 21. - 12. Nevyjde z svatyně a nepoškvrní svatyně Boha svého; nebo koruna oleje pomazání Boha jeho jest na něm: Já jsem Hospodin.
Leviticus 21. - 13. On také ženu v panenstvím jejím za manželku sobě pojme.
Leviticus 21. - 14. Vdovy, aneb zahnané, aneb poškvrněné, nevěstky, žádné z těch nebude sobě bráti, ale pannu z lidu svého vezme sobě za manželku.
Leviticus 21. - 15. A nepoškvrní semene svého v rodu svém, nebo já jsem Hospodin posvětitel jeho.
Leviticus 21. - 16. Mluvil opět Hospodin Mojžíšovi, řka:
Leviticus 21. - 17. Mluv k Aronovi a rci: Kdožkoli z semene tvého po všech rodech svých bude míti na sobě vadu, nechť nepřistupuje, aby obětoval chléb Boha svého.
Leviticus 21. - 18. Nebo žádný muž, kterýž by měl na sobě vadu, nemá přistupovati: Muž slepý, aneb kulhavý, aneb mající oud některý příliš malý, aneb příliš veliký,
Leviticus 21. - 19. Aneb muž, kterýž by měl zlámanou nohu, aneb zlámanou ruku,
Leviticus 21. - 20. Aneb hrbovatý, aneb krhavý, aneb kterýž má bělmo na oku svém, aneb prašivost ustavičnou, neb lišeje, aneb stlačené lůno.
Leviticus 21. - 21. Nižádný muž, kterýž by měl na sobě nějakou vadu, z semene Arona kněze, nepřistoupí, aby obětoval oběti ohnivé Hospodinu; nebo vada na něm jest. Nepřistoupíť, aby obětoval chléb Boha svého.
Leviticus 21. - 22. Chléb však Boha svého z věcí svatosvatých a z věcí svatých jísti bude.
Leviticus 21. - 23. Ale za oponu nebude vcházeti a k oltáři nebude přistupovati, nebo vada jest na něm, aby nepoškvrnil svatyně mé; nebo já jsem Hospodin posvětitel jejich.
Leviticus 21. - 24. Ta slova mluvil Mojžíš k Aronovi a k synům jeho, i ke všechněm synům Izraelským.
Leviticus 22. - 1. I mluvil Hospodin k Mojžíšovi, řka:
Leviticus 22. - 2. Mluv Aronovi a synům jeho, ať se zdržují od věcí těch, kteréž jsou posvěceny od synů Izraelských, a ať nepoškvrňují jména svatého mého v tom, což mi oni posvěcují: Já jsem Hospodin.
Leviticus 22. - 3. Rci jim: Kdo by koli ze všeho semene vašeho v pronárodech vašich přistoupil ku posvěceným věcem, kterýchž by posvětili synové Izraelští Hospodinu, když nečistota jeho na něm jest, vyhlazena bude duše ta od tváři mé: Já jsem Hospodin.
Leviticus 22. - 4. Kdo by koli z semene Aronova byl malomocný, aneb tok semene trpící, nebude jísti z věcí posvěcených, dokavadž by se neočistil. A kdož by se koli dotekl nečistoty těla mrtvého, aneb toho, z něhož by vyšlo símě scházení,
Leviticus 22. - 5. Aneb kdo by se dotkl kterého zeměplazu, jímž by se poškvrnil, aneb člověka, pro něhož by byl nečistý vedlé všelijaké nečistoty jeho:
Leviticus 22. - 6. Člověk, kterýž by se čehokoli toho dotekl, nečistý bude až do večera, a nebude jísti z věcí posvěcených, leč by umyl tělo své vodou.
Leviticus 22. - 7. A po západu slunce čistý bude, a potom bude moci jísti z věcí posvěcených, nebo pokrm jeho jest.
Leviticus 22. - 8. Mrchy a udáveného jísti nebude, aby se tím nepoškvrnil: Já jsem, Hospodin.
Leviticus 22. - 9. Protož ostříhati budou přisluhování mých, aby hříchů na se neuvedli, a nezemřeli v něm, proto že je zprznili: Jáť jsem Hospodin posvětitel jejich.
Leviticus 22. - 10. Žádný cizí nebude jísti z věcí posvěcených, ani podruh kněžský, ani nájemník nebude jísti věcí posvěcených.
Leviticus 22. - 11. Koupil-li by kněz člověka za své peníze, ten jísti bude z věcí těch, též v domě jeho zplozený; ti budou jísti z pokrmu jeho.
Leviticus 22. - 12. Ale dcera knězova, kteráž by se vdala za muže z jiného pokolení, ta z obětí vzhůru pozdvižených, totiž věcí svatých, nebude jísti.
Leviticus 22. - 13. Kdyby pak dcera knězova ovdověla, aneb zahnána byla od muže, nemající plodu, a navrátila by se do domu otce svého: tak jako v dětinství svém chléb otce svého jísti bude, cizí pak žádný nebude jísti z něho.
Leviticus 22. - 14. Jedl-li by pak kdo z nedopatření věci posvěcené, pátý díl nad to přidá knězi, a nahradí jemu tu věc posvěcenou,
Leviticus 22. - 15. Aby nepoškvrňovali věcí svatých, kteréž by synové Izraelští obětovali Hospodinu,
Leviticus 22. - 16. A neuvozovali na ně pokuty za provinění, že jedli věci posvěcené jejich; nebo já jsem Hospodin, kterýž jich posvěcuji.
Leviticus 22. - 17. Dále mluvil Hospodin Mojžíšovi, řka:
Leviticus 22. - 18. Mluv k Aronovi a k synům jeho i ke všechněm synům Izraelským, a rci jim: Kdož by koli z domu Izraelského aneb z pohostinných, kteříž jsou v Izraeli, obětovali obět svou vedlé všech slibů svých, vedlé všech darů dobrovolných svých, kteréž by obětovali Hospodinu v obět zápalnou:
Leviticus 22. - 19. Z dobré vůle své obětovati budete samce bez poškvrny, z skotů, z ovcí a z koz.
Leviticus 22. - 20. Což by koli mělo na sobě vadu, nebudete toho obětovati; nebo nebude příjemné od vás.
Leviticus 22. - 21. Pakli by kdo obětoval obět pokojnou Hospodinu, vykonávaje slib svůj, aneb dobrovolný dar, buď z skotů, aneb z bravů; ať jest bez vady, aby bylo příjemné; nebudeť žádné poškvrny na něm.
Leviticus 22. - 22. Slepého aneb polámaného, osekaného aneb uhřivého, prašivého aneb s lišeji, takového neobětujte Hospodinu a nedávejte jich k ohnivé oběti na oltář Hospodinův.
Leviticus 22. - 23. Vola neb dobytče s nedorostlými neb přerostlými oudy, v dobrovolný zajisté dar obětovati je budeš, ale za slib nebude příjemný.
Leviticus 22. - 24. Ztlačeného aneb ztlučeného, odtrženého, vykleštěného nebudete obětovati Hospodinu; neučiníte toho v zemi vaší.
Leviticus 22. - 25. A z ruky cizozemce nebudete obětovati chleba Bohu svému ze všech těch věcí, nebo porušení jejich jest na nich; vadu mají, nebudou příjemné od vás.
Leviticus 22. - 26. Mluvil také Hospodin k Mojžíšovi, řka:
Leviticus 22. - 27. Vůl neb beran, aneb koza, když se urodí, za sedm dní při matce své zanecháno bude, osmého pak dne i potom bude přijemné k oběti ohnivé Hospodinu.
Leviticus 22. - 28. Krávy pak a dobytčete s mladým jeho nezabijete jednoho dne.
Leviticus 22. - 29. A když byste obětovali obět chvály Hospodinu, dobrovolně ji obětovati budete.
Leviticus 22. - 30. V tentýž den snědena bude a nepozůstavíte z ní ničeho až do jitra: Já jsem Hospodin.
Leviticus 22. - 31. Protož ostříhejte přikázaní mých a čiňte je: Já jsem Hospodin.
Leviticus 22. - 32. A nepoškvrňujte jména svatého mého, i buduť posvěcen u prostřed synů Izraelských: Já jsem Hospodin posvětitel váš,
Leviticus 22. - 33. Kterýž jsem vás vyvedl z země Egyptské, abych vám byl za Boha: Já jsem Hospodin.
Leviticus 23. - 1. Mluvil opět Hospodin Mojžíšovi, řka:
Leviticus 23. - 2. Mluv k synům Izraelským a rci jim: Slavnosti Hospodinovy, kteréž nazývati budete shromáždění svatá, tyto jsou slavnosti mé:
Leviticus 23. - 3. Šest dní dělati budete, dne pak sedmého sobota odpočinutí jest, shromáždění svaté bude. Žádného díla nedělejte, nebo jest sobota Hospodinova, ve všech příbytcích vašich.
Leviticus 23. - 4. Protož tyto jsou slavnosti Hospodinovy, shromáždění svatá, kteréž slaviti budete v časy jich určité:
Leviticus 23. - 5. Měsíce prvního, čtrnáctého dne téhož měsíce u večer bude Fáze Hospodinovo.
Leviticus 23. - 6. A patnáctého dne téhož měsíce svátek přesnic bude Hospodinu; za sedm dní přesné chleby jísti budete.
Leviticus 23. - 7. Dne prvního sbor svatý míti budete; žádného díla robotného nebudete dělati.
Leviticus 23. - 8. Ale obětovati budete obět ohnivou Hospodinu za sedm dní. Dne také sedmého sbor svatý bude; žádného díla robotného nebudete dělati.
Leviticus 23. - 9. I mluvil Hospodin k Mojžíšovi, řka:
Leviticus 23. - 10. Mluv k synům Izraelským a rci jim: Když vejdete do země, kterouž já dávám vám, a žíti budete obilí její, tedy přinesete snopek prvotiny žně vaší k knězi.
Leviticus 23. - 11. Kterýž obraceti bude sem i tam snopek ten před Hospodinem, aby byl příjemnou obětí za vás; nazejtří po sobotě obraceti jej bude kněz.
Leviticus 23. - 12. Kterého dne obraceti budete snopek ten, téhož zabijete beránka ročního bez poškvrny v obět zápalnou Hospodinu.
Leviticus 23. - 13. Též i obět suchou jeho, dvě desetiny mouky bělné olejem zadělané, v obět ohnivou Hospodinu u vůni příjemnou, a mokrou obět jeho, vína čtvrtý díl míry hin.
Leviticus 23. - 14. Chleba pak, ani pražmy, ani zrní vymnutého nebudete jísti, až právě do toho dne, když obětovati budete obět Bohu svému. Ustanovení to věčné bude v pronárodech vašich, ve všech příbytcích vašich.
Leviticus 23. - 15. Počtete sobě také od prvního dne po sobotě, ode dne, v němž jste obětovali snopek sem i tam obracení, (plných sedm téhodnů ať jest),
Leviticus 23. - 16. Až do prvního dne po sedmém téhodni, sečtete padesáte dní, a tehdy obětovati budete novou obět suchou Hospodinu.
Leviticus 23. - 17. Z příbytků svých přinesete chleby sem i tam obracení, dva bochníky ze dvou desetin mouky bělné budou; kvašené je upečete, prvotiny jsou Hospodinu.
Leviticus 23. - 18. A s tím chlebem obětovati budete sedm beránků ročních bez vady, a volka mladého jednoho, a skopce dva; obět zápalná budou Hospodinu, s obětmi svými suchými i mokrými, obět ohnivá vůně spokojující Hospodina.
Leviticus 23. - 19. Zabijete také kozla jednoho za hřích, a dva beránky roční k oběti pokojné.
Leviticus 23. - 20. I bude je kněz sem i tam obraceti s chleby prvotin v obět sem i tam obracení před Hospodinem, i s těmi dvěma beránky; a budou svaté věci Hospodinu, a dostanou se knězi.
Leviticus 23. - 21. I vyhlásíte v ten den slavnost, shromáždění svaté míti budete, žádného díla robotného nebudete dělati. Ustanovení to bude věčné ve všech příbytcích vašich, v pronárodech vašich.
Leviticus 23. - 22. A když budete žíti obilé krajiny vaší, nesežneš všeho až do konce pole svého, a pozůstalých klasů po žni své nebudeš sbírati; chudému a příchozímu zanecháš jich: Já jsem Hospodin Bůh váš.
Leviticus 23. - 23. Mluvil ještě Hospodin k Mojžíšovi, řka:
Leviticus 23. - 24. Mluv synům Izraelským takto: Měsíce sedmého, v první den téhož měsíce, budete míti odpočinutí, památku troubení, shromáždění svaté držíce.
Leviticus 23. - 25. Žádného díla robotného nebudete dělati, a budete obětovati obět ohnivou Hospodinu.
Leviticus 23. - 26. Mluvil také Hospodin k Mojžíšovi, řka:
Leviticus 23. - 27. Desátý pak den každého měsíce sedmého den očišťování jest. Shromáždění svaté míti budete, a ponižovati budete životů svých, a obětovati obět ohnivou Hospodinu.
Leviticus 23. - 28. Žádného díla nebudete dělati v ten den; nebo den očišťování jest, k očišťování vás před Hospodinem Bohem vaším.
Leviticus 23. - 29. A všeliká duše, kteráž by neponižovala se toho dne, vyhlazena bude z lidu svého.
Leviticus 23. - 30. Kdož by koli dílo nějaké dělal toho dne, zatratím člověka toho z lidu jeho.
Leviticus 23. - 31. Žádného díla nedělejte. Ustanovení to bude věčné v pronárodech vašich, ve všech příbytcích vašich.
Leviticus 23. - 32. Sobotu odpočinutí míti budete, když ponižovati budete duší svých, devátého dne téhož měsíce u večer; od večera až do druhého večera držeti budete sobotu svou.
Leviticus 23. - 33. Mluvil také Hospodin k Mojžíšovi, řka:
Leviticus 23. - 34. Mluv synům Izraelským a rci: Každého patnáctého dne měsíce sedmého slavnost stánků za sedm dní bude Hospodinu.
Leviticus 23. - 35. Dne prvního shromáždění svaté bude; žádného díla robotného nebudete dělati.
Leviticus 23. - 36. Za sedm dní obětovati budete obět ohnivou Hospodinu. Dne osmého shromáždění svaté míti budete, a obětovati budete obět ohnivou Hospodinu; svátek jest, žádného díla robotného nebudete dělati.
Leviticus 23. - 37. To jsou slavnosti Hospodinovy, kteréž slaviti budete, mívajíce shromáždění svatá, abyste v nich obětovali obět ohnivou Hospodinu, zápal, obět suchou, obět pokojnou, a oběti mokré, jedno každé ve dni svém,
Leviticus 23. - 38. Kromě sobot Hospodinových, a kromě darů vašich, i všech slibů vašich a kromě všech dobrovolných obětí vašich, kteréž dávati budete Hospodinu.
Leviticus 23. - 39. A však dne patnáctého toho měsíce sedmého, když byste shromáždili úrody země, světiti budete svátek Hospodinův za sedm dní. Dne prvního odpočinutí bude, tolikéž dne osmého bude odpočinutí.
Leviticus 23. - 40. A naberouce sobě dne prvního ovoce z stromů krásných, a ratolestí palmových, a větvoví z stromů hustých, a vrbí od potoku, veseliti se budete před Hospodinem Bohem svým za sedm dní.
Leviticus 23. - 41. A tak držeti budete ten svátek Hospodinův za sedm dní každého roku. Ustanovení to bude věčné v pronárodech vašich; každého měsíce sedmého slaviti jej budete.
Leviticus 23. - 42. V staních zůstanete za sedm dní. Kdožkoli doma zrozený jest v Izraeli, v staních zůstávati budete,
Leviticus 23. - 43. Aby věděli potomci vaši, že jsem choval v staních syny Izraelské, když jsem je vyvedl z země Egyptské: Já Hospodin Bůh váš.
Leviticus 23. - 44. I oznámil Mojžíš slavnosti Hospodinovy synům Izraelským.
Leviticus 24. - 1. Mluvil pak Hospodin k Mojžíšovi, řka:
Leviticus 24. - 2. Přikaž synům Izraelským, ať přinesou tobě oleje olivového, čistého, vytlačeného, k svícení, aby lampy ustavičně rozsvěcovány byly.
Leviticus 24. - 3. Před oponou svědectví v stánku úmluvy zpořádá je Aron, aby hořely od večera až do jitra před Hospodinem vždycky. Toť bude ustanovení věčné v národech vašich.
Leviticus 24. - 4. Na svícen čistý rozstavovati bude lampy před Hospodinem vždycky.
Leviticus 24. - 5. A vezma mouky bělné, upečeš z ní dvanácte koláčů; jeden každý koláč bude ze dvou desetin efi.
Leviticus 24. - 6. A rozkladeš je dvěma řady, šest v řadu jednom, na stole čistém před Hospodinem.
Leviticus 24. - 7. Dáš také na každý řad kadidla čistého, aby bylo za každý chléb ten kouření pamětné v obět ohnivou Hospodinu.
Leviticus 24. - 8. Každého dne sobotního klásti budete je řadem před Hospodinem vždycky, berouce je od synů Izraelských smlouvou věčnou.
Leviticus 24. - 9. I budou Aronovi a synům jeho, kteřížto jísti budou je na místě svatém; nebo nejsvětější věc jest jim z obětí ohnivých Hospodinových právem věčným.
Leviticus 24. - 10. Vyšel pak syn ženy Izraelské, kteréhož měla s mužem Egyptským, mezi syny Izraelskými, a vadili se v staních syn ženy té Izraelské s mužem Izraelským.
Leviticus 24. - 11. I zlořečil syn ženy té Izraelské a rouhal se jménu Božímu. Tedy přivedli ho k Mojžíšovi. (Jméno pak matky jeho bylo Salumit, dcera Dabri, z pokolení Dan.)
Leviticus 24. - 12. A dali jej do vězení, až by jim bylo oznámeno, co s ním Bůh káže učiniti.
Leviticus 24. - 13. Mluvil pak Hospodin k Mojžíšovi, řka:
Leviticus 24. - 14. Vyveď toho ruhače ven z stanů, a nechať všickni ti, kteříž slyšeli, vloží ruce na hlavu jeho, a všecken lid ať ho ukamenuje.
Leviticus 24. - 15. Mluvě pak k synům Izraelským, díš jim: Kdož by koli zlořečil Bohu svému, poneseť hřích svůj.
Leviticus 24. - 16. Kdož by zlořečil jménu Hospodinovu, smrtí umře, a všecko shromáždění bez milosti ukamenuje jej. Tak cizí, jako doma zchovaný, když by zlořečil jménu Hospodinovu, smrtí umře.
Leviticus 24. - 17. Zabil-li by kdo kterého člověka, smrtí umře.
Leviticus 24. - 18. Jestliže by pak zabil hovado, navrátí jiné, hovado za hovado.
Leviticus 24. - 19. Kdož by pak zohavil bližního svého, vedlé toho, jakž on učinil, tak se staň jemu:
Leviticus 24. - 20. Zlámaní za zlámaní, oko za oko, zub za zub. Jakouž by ohavu učinil na těle člověka, taková zase učiněna bude jemu.
Leviticus 24. - 21. Kdož by zabil hovado, navrátí jiné, ale kdož by zabil člověka, umře.
Leviticus 24. - 22. Jednostejné právo míti budete. Jakož příchozímu, tak domácímu stane se; nebo já jsem Hospodin Bůh váš.
Leviticus 24. - 23. Tedy mluvil Mojžíš k synům Izraelským ty věci. I vyvedli toho ruhače ven za stany, a kamením ho zametali. Učinili, pravím, synové Izraelští vedlé toho, jakož přikázal Hospodin Mojžíšovi.
Leviticus 25. - 1. Mluvil ještě Hospodin k Mojžíšovi na hoře Sinai, řka:
Leviticus 25. - 2. Mluv synům Izraelským a rci jim: Když vejdete do země, kterouž já dávám vám, odpočívati bude země, nebo sobota jest Hospodinova.
Leviticus 25. - 3. Šest let osívati budeš rolí svou, a šest let obřezovati budeš vinici svou a sbírati úrody její.
Leviticus 25. - 4. Sedmého pak léta sobotu odpočinutí bude míti země, sobotu Hospodinovu; nebudeš na poli svém síti a vinice své řezati.
Leviticus 25. - 5. Což se samo od sebe zrodí obilí tvého, nebudeš toho žíti, a hroznů vinice zanechané od tebe nebudeš sbírati. Rok odpočinutí bude míti země.
Leviticus 25. - 6. Ale ovoce země toho odpočinutí budete míti ku pokrmu, ty i služebník tvůj, i děvka tvá, i nájemník tvůj, i příchozí tvůj, kterýž bydlí u tebe,
Leviticus 25. - 7. I hovado tvé, i všeliký živočich, kterýž jest v zemi tvé, všecky úrody její budou míti ku pokrmu.
Leviticus 25. - 8. Sečteš také sobě sedm téhodnů let, totiž sedmkrát sedm let, tak aby čas sedmi téhodnů let učinil tobě čtyřidceti devět let.
Leviticus 25. - 9. Tedy dáš troubiti trubou veselé všudy sedmého měsíce v desátý den; v den očišťování dáš troubiti trubou po vší zemi vaší.
Leviticus 25. - 10. I posvětíte léta padesátého, a vyhlásíte svobodu v zemi té všechněm obyvatelům jejím. Léto milostivé toto míti budete, abyste se navrátili jeden každý k statku svému, a jeden každý k čeledi své zase přijde.
Leviticus 25. - 11. Ten rok milostivý padesátého léta míti budete; nebudete síti, ani žíti toho, což by samo od sebe vzrostlo, ani sbírati vína opuštěných vinic léta toho.
Leviticus 25. - 12. Nebo milostivé léto jest, protož za svaté je míti budete; ze všelikého pole jísti budete úrody jeho.
Leviticus 25. - 13. Toho léta milostivého navrátí se jeden každý k statku svému.
Leviticus 25. - 14. Když nějakou věc prodáš bližnímu svému, aneb koupíš něco od bližního svého, nikoli neutiskujte jeden druhého.
Leviticus 25. - 15. Vedlé počtu let po létu milostivém koupíš od bližního svého, a vedlé počtu let, v kterýchž úrody bráti máš, prodá tobě.
Leviticus 25. - 16. Čím více bude let, tím větší placení bude, a čím méně let, tím, menší placení bude; nebo počet úrod prodá tobě.
Leviticus 25. - 17. Protož nikoli neoklamávejte jeden druhého, ale boj se každý Boha svého; nebo já jsem Hospodin Bůh váš.
Leviticus 25. - 18. Ostříhejte ustanovení mých, a soudy mé zachovávejte a čiňte je, a bydliti budete v zemi té bezpečně.
Leviticus 25. - 19. A přinese vám země úrody své; i budete jísti až do sytosti, bydlíce bezpečně v ní.
Leviticus 25. - 20. Pakli díte: Co budeme jísti léta sedmého, jestliže nebudeme síti, ani shromažďovati užitků svých?
Leviticus 25. - 21. Dám požehnání své vám léta šestého, tak že přinese úrody na tři léta.
Leviticus 25. - 22. I budete síti léta osmého, a jísti úrody staré až do léta devátého; dokudž by nezrostly úrody jeho, jísti budete staré.
Leviticus 25. - 23. Země pak nebude prodávána v manství; nebo má jest země, a vy jste příchozí a podruzi u mne.
Leviticus 25. - 24. A po vší zemi vládařství svého dopustíte dávati výplatu země.
Leviticus 25. - 25. Jestliže by ochudl bratr tvůj, tak že by prodal něco z statku svého, tedy přijde příbuzný jeho, nejbližší jeho, a vyplatí prodanou věc od bratra svého.
Leviticus 25. - 26. Pakli kdo nemaje výplatce, mohl by tomu sám dosti učiniti, tak že shledal by, což potřebí k vyplacení:
Leviticus 25. - 27. Tedy počte léta prodaje svého, a navrátí, což zůstane, tomu, jemuž prodal; tak zase přijde k statku svému.
Leviticus 25. - 28. Pakli by nemohl shledati toho, což by navrátiti měl, tedy zůstane věc prodaná v rukou toho, kterýž ji koupil, až do léta milostivého. I postoupí mu ji v čas léta milostivého, a on navrátí se zase k dědictví svému.
Leviticus 25. - 29. Když by kdo prodal dům k bydlení v městě hrazeném, bude míti právo k vyplacení jeho, dokudž nevyplní se rok prodaje jeho. Za celý rok bude míti právo k vyplacení jeho.
Leviticus 25. - 30. Pakliť ho nevyplatí dříve, než vyjde ten celý rok, tedy zůstane dům ten v městě hrazeném tomu, kterýž jej koupil, dědičně v pronárodech jeho, aniž ho postoupí v létě milostivém.
Leviticus 25. - 31. Domové pak ve vsech, kteréž nejsou zdí ohrazené, tak jako pole země počítati se budou. Budou moci býti vyplacováni, a léta milostivého navráceni budou.
Leviticus 25. - 32. Ale města Levítská, a domové v městech dědictví jejich, ti vždycky vyplaceni mohou býti od Levítů.
Leviticus 25. - 33. Ten pak, kdož vyplacuje, ať jest z Levítů. Aneb ať vyjde kupec z koupeného domu a města dědictví jeho v čas léta milostivého; nebo domové měst Levítských jsou dědictví jejich mezi syny Izraelskými.
Leviticus 25. - 34. Pole pak na předměstí měst jejich nebude prodáváno, nebo dědictví jejich věčné jest.
Leviticus 25. - 35. Jestliže by schudl bratr tvůj, a ustaly by ruce jeho u tebe, posilníš ho; též příchozí aneb podruh živiti se bude při tobě.
Leviticus 25. - 36. Nevezmeš od něho lichvy aneb úroku, ale báti se budeš Boha svého, aby se mohl bratr tvůj živiti u tebe.
Leviticus 25. - 37. Peněz svých nedáš jemu na lichvu, aniž pro zisk půjčovati budeš obilí svého.
Leviticus 25. - 38. Já jsem Hospodin Bůh váš, kterýž jsem vyvedl vás z země Egyptské, abych vám dal zemi Kananejskou, a byl vám za Boha.
Leviticus 25. - 39. Jestliže by pak schudl bratr tvůj u tebe, tak že by se prodal tobě, nebudeš ho podrobovati v dílo otrocké.
Leviticus 25. - 40. Jakožto nájemník a jako podruh bude při tobě; až do léta milostivého sloužiti bude u tebe.
Leviticus 25. - 41. Potom vyjde od tebe s dětmi svými, a navrátí se k čeledi své, a v dědictví otců svých navrátí se.
Leviticus 25. - 42. Nebo jsou služebníci moji, kteréž jsem vyvedl z země Egyptské; nebudou prodáváni tak jako jiní služebníci.
Leviticus 25. - 43. Nebudeš panovati nad ním tvrdě, ale báti se budeš Boha svého.
Leviticus 25. - 44. Služebník pak tvůj aneb děvka tvá, kteréž míti budeš, budou z národů těch, kteříž jsou vůkol vás; z nich kupovati budete služebníky a děvky.
Leviticus 25. - 45. I od synů bydlitelů, kteříž jsou u vás pohostinu, od těch kupovati budete, a z čeledí těch, kteříž jsou s vámi, kteréž zplodili v zemi vaší, a budou vám v dědictví.
Leviticus 25. - 46. A vládnouti budete jimi právem dědičným, i synové vaší po vás, abyste je dědičně obdrželi. Na věčnost služby jejich užívati budete, ale nad bratřími svými, syny Izraelskými, nižádný nad bratrem svým nebude tvrdě panovati.
Leviticus 25. - 47. Jestliže by pak zbohatl příchozí aneb host, kterýž bydlí s tebou, a bratr tvůj přišel by na chudobu při něm, tak že by se prodal příchozímu aneb hosti tvému, aneb obyvateli, kterýž jest z čeledi cizí,
Leviticus 25. - 48. Když by se tedy prodal, může zase vyplacen býti. Někdo z bratří jeho vyplatí ho.
Leviticus 25. - 49. Buďto strýc jeho, aneb syn strýce jeho vyplatí jej, aneb někdo z přátel krevních jeho, z rodiny jeho, vyplatí ho; aneb jestli potom sám bude moci s to býti, vyplatí se.
Leviticus 25. - 50. I počte se s tím, kterýž ho koupil, od léta, v kterémž se jemu prodal, až do léta milostivého, aby peníze, za něž jest prodán, byly vedlé počtu let; a jakožto s nájemníkem, tak se s ním stane.
Leviticus 25. - 51. Jestliže ještě mnoho let zůstává k létu milostivému, vedlé nich navrátí výplatu svou z peněz, za něž koupen jest.
Leviticus 25. - 52. Pakli málo zůstává let do léta milostivého, tedy počte se s ním, a vedlé počtu let jeho navrátí výplatu svou.
Leviticus 25. - 53. Tak jako s čeledínem ročním nakládáno bude s ním; nebude nad ním tvrdě panovati před očima tvýma.
Leviticus 25. - 54. Pakli by se nevyplatil v těch letech, tedy vyjde léta milostivého on, i synové jeho s ním.
Leviticus 25. - 55. Nebo synové Izraelští jsou moji služebníci, služebníci moji jsou, kteréž jsem vyvedl z země Egyptské: Já Hospodin Bůh váš.
Leviticus 26. - 1. Nedělejte sobě modl, ani obrazu rytého, aneb sloupu nevyzdvihnete sobě, ani kamene malovaného v zemi vaší nestavějte, abyste se jemu klaněli; nebo já jsem Hospodin Bůh váš.
Leviticus 26. - 2. Sobot mých ostříhejte, a svatyně mé se bojte: Já jsem Hospodin.
Leviticus 26. - 3. Jestliže v ustanoveních mých choditi budete, a přikázaní mých ostříhajíce, budete je činiti:
Leviticus 26. - 4. Tedy dám vám deště vaše časy svými, a země vydá úrody své, a stromoví polní vydá ovoce své,
Leviticus 26. - 5. Tak že mlácení postihne vinobraní, a vinobraní postihne setí. I budete jísti chléb svůj do sytosti, a přebývati budete bezpečně v zemi své.
Leviticus 26. - 6. Nebo dám pokoj v zemi, i budete spáti, a nebude, kdo by vás předěsil; vypléním i zvěř zlou z země, a meč nebude procházeti země vaší.
Leviticus 26. - 7. Nýbrž honiti budete nepřátely své, a padnou před vámi od meče.
Leviticus 26. - 8. Pět vašich honiti jich bude sto, a sto vašich honiti bude deset tisíců, i padnou nepřátelé vaši před vámi od meče.
Leviticus 26. - 9. Nebo obrátím tvář svou k vám, a dám vám zrůst, a rozmnožím vás, a utvrdím smlouvu svou s vámi.
Leviticus 26. - 10. A jísti budete úrody několikaleté, a když nové přijdou, staré vyprázdníte.
Leviticus 26. - 11. Vzdělám příbytek svůj u prostřed vás, a duše má nebude vás nenáviděti.
Leviticus 26. - 12. A procházeti se budu mezi vámi, a budu Bohem vaším, a vy budete lidem mým.
Leviticus 26. - 13. Já jsem Hospodin Bůh váš, kterýž jsem vyvedl vás z země Egyptských, abyste jim nesloužili, a polámal jsem závory jha vašeho, abyste chodili prosti.
Leviticus 26. - 14. Pakli nebudete mne poslouchati, a nebudete činiti všech přikázaní těchto,
Leviticus 26. - 15. A jestli ustanovení má zavržete, a soudy mé zoškliví-li sobě duše vaše, tak abyste nečinili všech přikázaní mých, a zrušili byste smlouvu mou:
Leviticus 26. - 16. Já také toto učiním vám: Uvedu na vás strach, souchotiny a zimnici pálčivou, což zkazí oči vaše, a bolestí naplní duši. Semeno své nadarmo síti budete, nebo nepřátelé vaši snědí je.
Leviticus 26. - 17. Postavím zůřivou tvář svou proti vám, tak že poraženi budete od nepřátel svých, a panovati budou nad vámi ti, kteříž vás nenávidí. Utíkati budete, ano vás žádný nehoní.
Leviticus 26. - 18. Jestliže ani tak poslouchati mne nebudete, tedy ještě sedmkrát více trestati vás budu pro hříchy vaše.
Leviticus 26. - 19. A potru vyvýšenost síly vaší, a učiním nebe nad vámi jako železo, a zemi vaši jako měď.
Leviticus 26. - 20. Nadarmo bude vynaložena síla vaše, nebo země vaše nevydá vám úrody své, a stromoví země nevydá ovoce svého.
Leviticus 26. - 21. Jestliže pak se mnou maní zacházeti budete, a nebudete mne chtíti poslouchati, tedy přidám na vás sedmkrát více ran vedlé hříchů vašich.
Leviticus 26. - 22. A pustím na vás zvěř polní, kteráž uvede na vás sirobu, a vyhubí hovada vaše a umenší vás; i zpustnou cesty vaše.
Leviticus 26. - 23. Pakli ani potom nenapravíte se, ale vždy se mnou maní zacházeti budete,
Leviticus 26. - 24. I já s vámi maní zacházeti budu, a bíti vás budu sedmkrát více pro hříchy vaše.
Leviticus 26. - 25. A uvedu na vás meč, kterýž vrchovatě pomstí zrušení smlouvy. I shrnete se do měst svých; tam pošli mor mezi vás, a dáni budete v ruce nepřátelům.
Leviticus 26. - 26. A když polámi vám hůl chleba, tedy deset žen péci bude chléb váš v peci jedné, a zase chléb váš odvažovati vám budou. Budete pak jísti, a nenasytíte se.
Leviticus 26. - 27. Pakli i s tím nebudete mne poslouchati, ale předce maní se mnou zacházeti budete:
Leviticus 26. - 28. I já také v hněvě maní s vámi zacházeti budu, a trestati vás budu i já sedmkrát více pro hříchy vaše.
Leviticus 26. - 29. A budete jísti těla synů svých, a těla dcer svých.
Leviticus 26. - 30. A zkazím výsosti vaše, a vypléním slunečné obrazy vaše, a skladu těla vaše na špalky ukydaných bohů vašich, a duše má bude vás nenáviděti.
Leviticus 26. - 31. Města vaše dám v zpuštění, a učiním, aby zpustly svatyně vaše, aniž více zachutnám oběti vůně příjemné vaší.
Leviticus 26. - 32. Já zpustím zemi, tak že ztrnou nad ní nepřátelé vaši, kteříž bydliti budou v ní.
Leviticus 26. - 33. Vás pak rozptýlím mezi národy, a učiním, aby s dobytým mečem vás honili. I bude země vaše vyhubena, a města vaše zpustnou.
Leviticus 26. - 34. A tehdy země užive sobot svých po všecky dny, v nichž pustá bude, vy pak budete v zemi nepřátel svých. Tehdáž, pravím, odpočine země, a užive sobot svých.
Leviticus 26. - 35. Po všecky dny, v nichž pustá bude, odpočívati bude; nebo neodpočívala v soboty vaše, když jste vy bydlili v ní.
Leviticus 26. - 36. Kteříž pak ještě pozůstanou z vás, uvedu strach na srdce jejich v krajinách nepřátel jejich, tak že zažene je chřest listu větrem chřestícího. I budou utíkati, rovně jako před mečem, a padnou, an jich žádný honiti nebude.
Leviticus 26. - 37. A budou padati jeden přes druhého jakožto od meče, ač jich žádný honiti nebude; aniž kdo z vás bude moci ostáti před nepřátely svými.
Leviticus 26. - 38. I zahynete mezi národy, a zžíře vás země nepřátel vašich.
Leviticus 26. - 39. Kteříž pak pozůstanou z vás, svadnouti budou pro nepravost svou v zemi nepřátel vašich, ano i pro nepravosti otců vašich s nimi usvadnou.
Leviticus 26. - 40. Ale jestliže budou vyznávati nepravost svou, a nepravost otců svých vedlé přestoupení svého, kterýmž přestoupili proti mně, a maní se mnou zacházeli,
Leviticus 26. - 41. I já také že jsem maní s nimi zacházel, a uvedl je do země nepřátel jejich; jestliže, pravím, tehdáž poníží se srdce jejich neobřezané, a schválí pokutu nepravosti své:
Leviticus 26. - 42. Tedy rozpomenu se na smlouvu svou s Jákobem, a na smlouvu svou s Izákem, i na smlouvu svou s Abrahamem rozpomenu se; také i na tu zemi pamětliv budu.
Leviticus 26. - 43. Mezi tím země jsuc jich zbavena, užive sobot svých, kdyžto zpuštěna bude pro ně. Tehdáž oni schválí pokutu nepravosti své proto, že všelijak soudy mými pohrdali, a ustanovení má zošklivila sobě duše jejich.
Leviticus 26. - 44. A však i tak, když by v zemi nepřátel svých byli, nezavrhl bych jich, a nezošklivil jich sobě, abych je měl do konce zkaziti, a zrušiti smlouvu svou s nimi; nebo já jsem Hospodin Bůh jejich.
Leviticus 26. - 45. Ale rozpomenu se na ně pro smlouvu učiněnou s předky jejich, kteréž jsem vyvedl z země Egyptské před očima pohanů, abych jim byl za Boha: Já Hospodin.
Leviticus 26. - 46. Ta jsou ustanovení a soudové, i zákonové, kteréž vydal Hospodin na hoře Sinai skrze Mojžíše, aby byli mezi ním a mezi syny Izraelskými.
Leviticus 27. - 1. Mluvil také Hospodin k Mojžíšovi, řka:
Leviticus 27. - 2. Mluv synům Izraelským a rci jim: Když by kdo slibem oddal duše Hospodinu, vedlé ceny tvé dá výplatu.
Leviticus 27. - 3. Tato pak bude cena tvá: Osobě mužského pohlaví, počna od toho, kterýž jest ve dvadcíti letech, až do šedesátiletého, uložíš výplatu padesáte lotů stříbra vedlé lotu svatyně.
Leviticus 27. - 4. Pakli ženského pohlaví bude, uložíš výplatu třidceti lotů.
Leviticus 27. - 5. A od pětiletých až do dvadcítiletých uložíš výplatu, za osobu mužského pohlaví dvadceti lotů, ženského pak deset lotů.
Leviticus 27. - 6. A od dítěte jednoho měsíce zstáří až do pětiletých, uložíš za pachole pět lotů stříbra, a za děvče tři loty stříbra.
Leviticus 27. - 7. Od šedesáti pak let a výše, bude-li muž, uložíš výplatu patnácte lotů, a ženě deset lotů.
Leviticus 27. - 8. Pakli bude tak chudý, že by nemohl uložené výplaty dáti, tedy postaven bude před knězem, aby mu kněz uložil výplatu. Podlé toho, seč bude moci býti ten, kdož slib učinil, uloží mu výplatu.
Leviticus 27. - 9. Jestliže by pak kdo hovado z těch, kteréž se obětují Hospodinu, slíbil, každé, kteréž dá z nich Hospodinu, svaté bude.
Leviticus 27. - 10. Nesmění ho, aniž dá jiného za ně, lepšího za horší, aneb horšího za lepší. Jestliže by pak jakýmkoli způsobem je směnil, hovado za hovado, tedy ono i toto, kteréž za ně dáno, svaté bude.
Leviticus 27. - 11. Pakli by které nečisté hovado slíbil, z jehož pokolení neobětují oběti Hospodinu, tedy postaví to hovado před knězem.
Leviticus 27. - 12. A bude je šacovati kněz, buď ono dobré aneb zlé. Jakž je kněz cení, tak buď.
Leviticus 27. - 13. Pakli bude chtíti vyplatiti je, přidá pátý díl nad cenu tvou.
Leviticus 27. - 14. Když by pak někdo posvětil domu svého, aby byl svatý Hospodinu, bude jej kněz ceniti, buďto že by dobrý byl aneb zlý. Jakž jej procení kněz, tak zůstane.
Leviticus 27. - 15. Pakli ten, kterýž posvětil domu svého, chtěl by jej vyplatiti, přidá pátý díl peněz nad cenu tvou, i bude jeho.
Leviticus 27. - 16. Jestliže by kdo díl pole dědictví svého posvětil Hospodinu, tedy budeš je ceniti vedlé toho, jakž se osívá. Chomer ječmene kde se vseje, za padesáte lotů stříbra ceněno bude.
Leviticus 27. - 17. Jestliže by hned od léta milostivého posvětil pole svého, tedy vedlé ceny tvé zůstane.
Leviticus 27. - 18. Pakli by po létě milostivém posvětil pole svého, tedy sečte mu kněz peníze vedlé počtu let zůstávajících ještě do léta milostivého, i odejme to z ceny tvé.
Leviticus 27. - 19. Chtěl-li by pak vyplatiti pole ten, kterýž ho posvětil, přidá pátý díl peněz nad cenu tvou, a zůstane jemu.
Leviticus 27. - 20. Nevyplatil-li by pak pole toho, a prodáno by bylo někomu jinému, nemůže víc vyplaceno býti.
Leviticus 27. - 21. I bude pole to, když svobodné vyjde léta milostivého, svaté Hospodinovo, jakožto pole posvěcené; knězi bude v dědictví jeho.
Leviticus 27. - 22. Jestliže pak pole koupené, kteréž by nebylo z pole dědictví jeho, posvětil Hospodinu,
Leviticus 27. - 23. Tedy sečte mu kněz summu ceny jeho až do léta milostivého, i dá cenu jeho v ten den, jako posvěcenou Hospodinu.
Leviticus 27. - 24. V létě milostivém navrátí se pole k tomu, od kohož bylo koupeno, jehož dědictví jest pole to.
Leviticus 27. - 25. Všeliká pak cena tvá bude vedlé lotu svatyně. Lot pak váží dvadceti haléřů.
Leviticus 27. - 26. Ale prvorozeného, což právem prvorozenství dává se Hospodinu z hovad, nižádný neposvětí, buďto z skotů aneb z bravů; Hospodinovo jest prvé.
Leviticus 27. - 27. A jestliže by z hovad nečistých bylo, vyplatí je vedlé ceny tvé, a přidá pátý díl nad ní. Pakliť nebude vyplaceno, tedy nechť jest prodáno vedlé ceny tvé.
Leviticus 27. - 28. Všeliká pak věc posvěcená, kterouž by někdo slibem posvětil Hospodinu ze všech věcí, kteréž má, buď z lidí aneb z hovad, aneb z pole dědictví svého, nebude prodávána, ani vyplacována; nebo všecko, což takovým slibem posvěceno jest, věc nejsvětější bude Hospodinu.
Leviticus 27. - 29. Všeliké hovado tak oddané, kteréž slibem tím se oddává od člověka, nebude vyplacováno, ale smrtí umře.
Leviticus 27. - 30. Všickni také desátkové země, buď z semene země, aneb z ovoce stromů, Hospodinovi budou; nebo posvěceni jsou Hospodinu.
Leviticus 27. - 31. Bude-li kdo chtíti vyplatiti desátky své, pátý díl jejich přidá nad ně.
Leviticus 27. - 32. A všeliký desátek z volů aneb drobného dobytka, jakž přichází pod hůl pastýře, každý ten desátek svatý bude Hospodinu.
Leviticus 27. - 33. Nebude vyhledávati, dobré-li by bylo čili zlé, aniž ho smění. Pakli je předce smění, bude to i ono odměněné svaté, a nebude vyplaceno.
Leviticus 27. - 34. Ta jsou přikázaní, kteráž přikázal Hospodin Mojžíšovi na hoře Sinai, aby je oznámil synům Izraelským.
Numeri 1. - 1. Mluvil pak Hospodin k Mojžíšovi na poušti Sinai, v stánku úmluvy, prvního dne měsíce druhého, léta druhého po vyjití jejich z země Egyptské, řka:
Numeri 1. - 2. Sečtěte summu všeho množství synů Izraelských po čeledech jejich, a po domích otců jejich, vedlé počtu jmen každého pohlaví mužského po hlavách jejich,
Numeri 1. - 3. Od dvadcítiletých a výše všecky, kteříž by mohli jíti k boji v Izraeli, sečtěte je po houfích jejich, ty a Aron.
Numeri 1. - 4. A bude s vámi z každého pokolení jeden muž, kterýž by přední byl v domě otců svých.
Numeri 1. - 5. Tato pak jsou jména mužů, kteříž stanou s vámi: Z pokolení Rubenova Elisur, syn Sedeurův;
Numeri 1. - 6. Z Simeonova Salamiel, syn Surisaddai;
Numeri 1. - 7. Z Judova Názon, syn Aminadabův;
Numeri 1. - 8. Z Izacharova Natanael, syn Suar;
Numeri 1. - 9. Z Zabulonova Eliab, syn Helonův;
Numeri 1. - 10. Z synů Jozefových, z pokolení Efraimova Elisama, syn Amiudův; z Manassesova Gamaliel, syn Fadasurův;
Numeri 1. - 11. Z Beniaminova Abidan, syn Gedeonův;
Numeri 1. - 12. Z pokolení Dan Ahiezer, syn Amisaddai;
Numeri 1. - 13. Z Asser Fegiel, syn Ochranův;
Numeri 1. - 14. Z pokolení Gád Eliazaf, syn Duelův;
Numeri 1. - 15. Z Neftalímova Ahira, syn Enanův.
Numeri 1. - 16. Ti jsou slovoutní z lidu, knížata pokolení otců svých, ti jako hlavy tisíců Izraelských budou.
Numeri 1. - 17. Vzal tedy Mojžíš a Aron muže ty, kteříž jmenováni byli,
Numeri 1. - 18. A shromáždili všecko množství prvního dne měsíce druhého, kteříž přiznávali se k rodům svým po čeledech svých, po domích otců svých, a vedlé počtu jmen, od dvadcítiletých a výše po osobách svých.
Numeri 1. - 19. Jakož byl přikázal Hospodin Mojžíšovi, tak sčetl je na poušti Sinai.
Numeri 1. - 20. I bylo synů Rubena prvorozeného Izraelova, rodiny jejich, po čeledech jejich, po domích otců jejich, a podlé počtu jmen, po hlavách jejich, všech pohlaví mužského, od dvadcítiletých a výše, všech, kteříž mohli jíti k boji,
Numeri 1. - 21. A načteno jich z pokolení Rubenova čtyřidceti šest tisíců a pět set.
Numeri 1. - 22. Z synů Simeonových, rodiny jejich, po čeledech jejich, po domích otců jejich, sečtených jeho vedlé počtu jmen, po hlavách jejich, všech pohlaví mužského od dvadcítiletých a výše, všech, kteříž mohli jíti k boji,
Numeri 1. - 23. Načteno jich z pokolení Simeonova padesáte devět tisíců a tři sta.
Numeri 1. - 24. Z synů Gádových, rodiny jejich, po čeledech jejich, po domích otců jejich, podlé počtu jmen, od dvadcítiletých a výše, všech, kteříž mohli bojovati,
Numeri 1. - 25. Načteno jich z pokolení Gádova čtyřidceti pět tisíců, šest set a padesát.
Numeri 1. - 26. Z synů Judových, rodiny jejich, po čeledech jejich, po domích otců jejich, vedlé počtu jmen, od dvadcíti let a výše, všech, kteříž mohli jíti k boji,
Numeri 1. - 27. Načteno jich z pokolení Judova sedmdesáte čtyři tisíce a šest set.
Numeri 1. - 28. Z synů Izacharových, rodiny jejich, po čeledech jejich, po domích otců jejich, podlé počtu jmen, od dvadcítiletých a výše, všech, kteříž mohli jíti k boji,
Numeri 1. - 29. Načteno jich z pokolení Izacharova padesáte čtyři tisíce a čtyři sta.
Numeri 1. - 30. Z synů Zabulonových, rodiny jejich, po čeledech jejich, po domích otců jejich, podlé počtu jmen, od dvadcítiletých a výše, všech, kteříž mohli jíti k boji,
Numeri 1. - 31. Načteno jich z pokolení Zabulonova padesáte sedm tisíců a čtyři sta.
Numeri 1. - 32. Z synů Jozefových, a nejprv, synů Efraimových, rodiny jejich, po čeledech jejich, po domích otců jejich, podlé počtu jmen, od dvadcítiletých a výše, všech, kteříž mohli jíti k boji,
Numeri 1. - 33. Načteno jich z pokolení Efraimova čtyřidceti tisíc a pět set.
Numeri 1. - 34. Potom z synů Manassesových, rodiny jejich, po čeledech jejich, po domích otců jejich, vedlé počtu jmen, od dvadcítiletých a výše, všech, kteříž vycházeli k boji,
Numeri 1. - 35. Načteno jich z pokolení Manassesova třidceti dva tisíce a dvě stě.
Numeri 1. - 36. Z synů Beniaminových, rodiny jejich, po čeledech jejich, po domích otců jejich, vedlé počtu jmen, od dvadcítiletých a výše, všech, kteříž mohli jíti do boje,
Numeri 1. - 37. Načteno jich z pokolení Beniaminova třidceti pět tisíců a čtyři sta.
Numeri 1. - 38. Z synů Dan, rodiny jejich, po čeledech jejich, po domích otců jejich, vedlé počtu jmen, od dvadcítiletých a výše, všech, kteříž vycházeli k boji,
Numeri 1. - 39. Načteno jich z pokolení Dan šedesáte dva tisíce a sedm set.
Numeri 1. - 40. Z synů Asser, rodiny jejich, po čeledech jejich, po domích otců jejich, vedlé počtu jmen, od dvadcítiletých a výše, všech, kteříž mohli jíti na vojnu,
Numeri 1. - 41. Načteno jich z pokolení Asser čtyřidceti jeden tisíců a pět set.
Numeri 1. - 42. Z synů Neftalímových, rodiny jejich, po čeledech jejich, po domích otců jejich, vedlé počtu jmen, od dvadcítiletých a výše, všech, kteříž mohli jíti k boji,
Numeri 1. - 43. Načteno jich z pokolení Neftalímova padesáte tři tisíce a čtyři sta.
Numeri 1. - 44. Ten jest počet těch, kteréž sečtl Mojžíš a Aron a knížata Izraelská, dvanácte mužů, kteříž byli vybráni po jednom z domů otců svých.
Numeri 1. - 45. I bylo všech sečtených synů Izraelských po domích otců jejich, od dvadcítiletých a výše, všech, kteříž mohli vycházeti k boji v Izraeli,
Numeri 1. - 46. Všech sečtených bylo šestkrát sto tisíc, a tři tisíce, pět set a padesáte.
Numeri 1. - 47. Levítové pak vedlé pokolení otců svých nejsou počítáni mezi ně.
Numeri 1. - 48. Nebo byl mluvil Hospodin k Mojžíšovi, řka:
Numeri 1. - 49. Pokolení Levítského nebudeš počítati, a nepřičteš jich k synům Izraelským,
Numeri 1. - 50. Ale ustanovíš Levíty nad příbytkem svědectví, a nade vším nádobím jeho, a nade všemi věcmi, kteréž přináležejí k němu. Oni nositi budou příbytek i všecka nádobí jeho, oni přisluhovati budou jemu, a vůkol příbytku klásti se budou.
Numeri 1. - 51. Když se pak s místa bude míti hýbati příbytek, složí jej Levítové; a když se bude klásti příbytek, vyzdvihnou jej Levítové. Kdož by koli cizí přistoupil, umře.
Numeri 1. - 52. I budouť se klásti synové Izraelští, jeden každý v ležení svém, a jeden každý pod praporcem svým, a po houfích svých.
Numeri 1. - 53. Levítové pak klásti se budou vůkol příbytku svědectví, aby nepřišlo rozhněvání mé na shromáždění synů Izraelských; i budou Levítové držeti stráž u příbytku svědectví.
Numeri 1. - 54. Učinili tedy to synové Izraelští; všecko, jakž přikázal Hospodin Mojžíšovi, tak učinili.
Numeri 2. - 1. Mluvil také Hospodin k Mojžíšovi a Aronovi, řka:
Numeri 2. - 2. Synové Izraelští klásti se budou jeden každý pod korouhví svou, při praporci domu otců svých; vůkol stánku úmluvy opodál klásti se budou.
Numeri 2. - 3. Tito pak rozbijí stany k východní straně: Korouhev vojska Judova po houfích svých, a kníže synů Juda Názon, syn Aminadabův,
Numeri 2. - 4. A u vojště jeho lidu sečteného sedmdesáte čtyři tisíce a šest set.
Numeri 2. - 5. Podlé něho pak položí se pokolení Izachar, a kníže synů Izachar Natanael, syn Suar,
Numeri 2. - 6. A u vojště jeho lidu sečteného padesáte čtyři tisíce a čtyři sta.
Numeri 2. - 7. Pokolení Zabulon podlé nich, a kníže synů Zabulon Eliab, syn Helonův,
Numeri 2. - 8. A u vojště jeho lidu sečteného padesáte sedm tisíců a čtyři sta.
Numeri 2. - 9. Summa všech sečtených u vojště Judově sto osmdesáte šest tisíců a čtyři sta, po houfích jejich. Ti napřed potáhnou.
Numeri 2. - 10. Korouhev vojska Rubenova klásti se bude ku poledni po houfích svých, a kníže synů Ruben Elisur, syn Sedeurův,
Numeri 2. - 11. A u vojště jeho lidu sečteného čtyřidceti šest tisíců a pět set.
Numeri 2. - 12. Podlé něho pak položí se pokolení Simeonovo, a kníže synů Simeon Salamiel, syn Surisaddai,
Numeri 2. - 13. A u vojště jeho lidu sečteného padesáte devět tisíců a tři sta.
Numeri 2. - 14. Potom pokolení Gád, a kníže synů Gád Eliazaf, syn Ruelův,
Numeri 2. - 15. A u vojště jeho lidu sečteného čtyřidceti pět tisíců, šest set a padesáte.
Numeri 2. - 16. Summa všech sečtených u vojště Rubenově sto padesáte a jeden tisíců, čtyři sta a padesáte, po houfích svých. A ti za prvními potáhnou.
Numeri 2. - 17. Potom půjde stánek úmluvy s vojskem Levítů u prostřed všeho vojska. Jakýmž pořádkem klásti se budou, takovým potáhnou, každý v svém šiku pod korouhví svou.
Numeri 2. - 18. Korouhev vojska Efraimova po houfích svých bude k západu, a kníže synů Efraimových Elisama, syn Amiudův,
Numeri 2. - 19. A u vojště jeho lidu sečteného čtyřidceti tisíc a pět set.
Numeri 2. - 20. Podlé něho pak položí se pokolení Manassesovo, a kníže synů Manassesových Gamaliel, syn Fadasurův,
Numeri 2. - 21. A u vojště jeho lidu sečteného třidceti dva tisíce a dvě stě.
Numeri 2. - 22. Potom položí se pokolení Beniaminovo, a kníže synů Beniamin Abidan, syn Gedeonův,
Numeri 2. - 23. A u vojště jeho lidu sečteného třidceti pět tisíců a čtyři sta.
Numeri 2. - 24. Summa všech sečtených u vojště Efraimově sto osm tisíců a sto osob, po houfích jejich. A tito za druhými potáhnou.
Numeri 2. - 25. Korouhev vojska Dan bude k straně půlnoční, po houfích svých, a kníže synů Dan Ahiezer, syn Amisaddai,
Numeri 2. - 26. A u vojště jeho lidu sečteného šedesáte dva tisíce a sedm set.
Numeri 2. - 27. Podlé něho položí se pokolení Asser, a kniže Asser Fegiel, syn Ochranův,
Numeri 2. - 28. A u vojště jeho lidu sečteného čtyřidceti jeden tisíc a pět set.
Numeri 2. - 29. Za nimi pokolení Neftalímovo, a kníže synů Neftalímových Ahira, syn Enanův,
Numeri 2. - 30. A u vojště jeho lidu sečteného padesáte tři tisíce a čtyři sta.
Numeri 2. - 31. Summa všech sečtených u vojště Dan sto padesáte sedm tisíců a šest set. Oni nazad potáhnou při praporcích svých.
Numeri 2. - 32. Ta jest summa synů Izraelských po domích otců jejich, všech sečtených v celém vojště po houfích jejich, šestkrát sto tisíců, tři tisíce, pět set a padesáte.
Numeri 2. - 33. Levítové pak nejsou počítáni mezi syny Izraelské, jakož přikázal Hospodin Mojžíšovi.
Numeri 2. - 34. I učinili synové Izraelští všecko; jakž přikázal Hospodin Mojžíšovi, tak rozbijeli stany při korouhvech svých, a tak táhli jeden každý po čeledech svých a po domích otců svých.
Numeri 3. - 1. Tito jsou příběhové Aronovi a Mojžíšovi od toho dne, když mluvil Hospodin s Mojžíšem na hoře Sinai.
Numeri 3. - 2. A tato jsou jména synů Aronových: Prvorozený Nádab, potom Abiu, Eleazar a Itamar.
Numeri 3. - 3. Ta jsou jména synů Aronových, kněží pomazaných, jejichžto ruce naplněny, aby úřad kněžství konali.
Numeri 3. - 4. Umřel pak Nádab a Abiu před Hospodinem, když obětovali cizí oheň před Hospodinem na poušti Sinai, a neměli synů. Protož konal úřad kněžský Eleazar a Itamar před tváří Arona otce svého.
Numeri 3. - 5. Mluvil pak Hospodin k Mojžíšovi, řka:
Numeri 3. - 6. Rozkaž přistoupiti pokolení Léví, a postav je před Aronem knězem, aby mu přisluhovali,
Numeri 3. - 7. A drželi stráž jeho, i stráž všeho množství před stánkem úmluvy k vykonávání služby příbytku,
Numeri 3. - 8. Též aby ostříhali všeho nádobí stánku úmluvy, a drželi stráž synů Izraelských a konali služby příbytku.
Numeri 3. - 9. Dáš tedy Levíty Aronovi i synům jeho; vlastně dáni jsou mu oni z synů Izraelských.
Numeri 3. - 10. Arona pak a syny jeho představíš, aby ostříhali kněžství svého; nebo přistoupil-li by kdo cizí, umře.
Numeri 3. - 11. I mluvil Hospodin Mojžíšovi, řka:
Numeri 3. - 12. Aj, já vzal jsem Levíty z prostředku synů Izraelských na místo všelikého prvorozeného, kteréž otvírá život mezi syny Izraelskými. Protož moji budou Levítové.
Numeri 3. - 13. Nebo mně přináleží všecko prvorozené. Od toho dne, když jsem pobil všecko prvorozené v zemi Egyptské, posvětil jsem sobě všeho prvorozeného v Izraeli od člověka až do hovada. Mně bude: Já Hospodin.
Numeri 3. - 14. Mluvil také Hospodin k Mojžíšovi na poušti Sinai, řka:
Numeri 3. - 15. Sečti syny Léví vedlé domů otců jejich, po čeledech jejich, každého pohlaví mužského; zstáří jednoho měsíce a výše počítati budeš je.
Numeri 3. - 16. I sčetl je Mojžíš podlé řeči Hospodinovy, jakž rozkázáno mu bylo.
Numeri 3. - 17. I byli synové Léví ze jména tito: Gerson, Kahat a Merari.
Numeri 3. - 18. Tato pak jsou jména synů Gersonových po čeledech jejich: Lebni a Semei.
Numeri 3. - 19. A synové Kahat po čeledech svých: Amram a Izar, Hebron a Uziel.
Numeri 3. - 20. Synové pak Merari po čeledech svých: Moholi a Musi. Ty jsou čeledi Léví vedlé domů otců svých.
Numeri 3. - 21. Od Gersona čeled Lebnitská a čeled Semejská. Ty jsou čeledi Gersonovy.
Numeri 3. - 22. A načteno jich v počtu všech pohlaví mužského zstáří jednoho měsíce a výše sedm tisíců a pět set.
Numeri 3. - 23. Čeledi Gersonovy za příbytkem klásti se budou k straně západní.
Numeri 3. - 24. Kníže pak domu otce Gersonitských bude Eliazaf, syn Laelův.
Numeri 3. - 25. A k opatrování synům Gersonovým při stánku úmluvy náležeti bude příbytek i stánek, přikrytí jeho i zastření dveří stánku úmluvy,
Numeri 3. - 26. A očkovaté koltry k síni, i zavěšení dveří síně, kteráž jest před příbytkem a při oltáři vůkol, i provazové jeho ke všeliké potřebě jeho.
Numeri 3. - 27. Od Kahat pak pošla čeled Amramitská a čeled Izaritská, a čeled Hebronitská, a čeled Uzielitská. Ty jsou čeledi Kahat.
Numeri 3. - 28. V počtu všech pohlaví mužského zstáří jednoho měsíce a výše bylo osm tisíců a šest set, držících stráž při svatyni.
Numeri 3. - 29. Čeledi synů Kahat klásti se budou k straně příbytku polední,
Numeri 3. - 30. A kníže domu otcovského v čeledech Kahat Elizafan, syn Uzielův.
Numeri 3. - 31. V jejich pak opatrování bude truhla, stůl, svícen, oltářové a nádobí svatyně, jímž přisluhovati budou, a opona i všecko, což přináleží k ní.
Numeri 3. - 32. Kníže pak nad knížaty Levítskými Eleazar, syn Arona kněze, ustavený nad těmi, kteříž drží stráž při svatyni.
Numeri 3. - 33. Od Merari pak čeled Moholitská a čeled Musitská. Ty jsou čeledi Merari.
Numeri 3. - 34. A načteno jich v počtu všech mužského pohlaví zstáří jednoho měsíce a výše šest tisíců a dvě stě.
Numeri 3. - 35. A kníže domu otcovského v čeledech Merari Suriel, syn Abichailův. A ti klásti se budou k straně příbytku půlnoční.
Numeri 3. - 36. Toto pak poručeno k opatrování synům Merari: Dsky příbytku a svlakové jeho, sloupové a podstavkové a všecka nádobí jeho i všecka práce při nich,
Numeri 3. - 37. Tolikéž sloupové síně vůkol i podstavkové jejich, kolíkové i provazové jejich.
Numeri 3. - 38. Položí se pak před příbytkem po přední straně před stánkem úmluvy od východu slunce Mojžíš a Aron i synové jeho, držíce stráž při svatyni, stráž za syny Izraelské. Jiný přistoupil-li by kdo, umře.
Numeri 3. - 39. Všech sečtených Levítů, kteréž sečtl Mojžíš s Aronem vedlé poručení Hospodinova, po čeledech jejich, všech pohlaví mužského jednoho měsíce zstáří a výše dvamecítma tisíců.
Numeri 3. - 40. I řekl Hospodin k Mojžíšovi: Sečti všecky prvorozené mužského pohlaví mezi syny Izraelskými jednoho měsíce zstáří a výše, a sečti summu jmen jejich.
Numeri 3. - 41. A vezmeš mi Levíty, (jáť jsem Hospodin), místo všech prvorozených mezi syny Izraelskými, i hovada Levítů místo všeho prvorozeného mezi hovady synů Izraelských.
Numeri 3. - 42. Když pak sčetl Mojžíš, jakož mu přikázal Hospodin, všecky prvorozené mezi syny Izraelskými,
Numeri 3. - 43. Bylo všech prvorozených pohlaví mužského vedlé počtu jmen, jednoho měsíce zstáří a výše sečtených jich, dvamecítma tisíců, dvě stě, sedmdesáte a tři.
Numeri 3. - 44. A mluvil Hospodin k Mojžíšovi, řka:
Numeri 3. - 45. Vezmi Levíty místo všech prvorozených z synů Izraelských, i hovada Levítů za hovada jejich; i budou moji Levítové: Já jsem Hospodin.
Numeri 3. - 46. K vyplacení pak těch dvou set, sedmdesáti a tří, kteříž zbývají nad počet Levítů z prvorozených synů Izraelských,
Numeri 3. - 47. Vezmeš pět lotů z každé hlavy, (vedlé lotu svatyně bráti budeš, lot pak dvadceti haléřů váží),
Numeri 3. - 48. A dáš ty peníze Aronovi a synům jeho, výplatu těch, kteříž zbývají nad počet jejich.
Numeri 3. - 49. Vzal tedy Mojžíš peníze výplaty od těch, kteříž zbývali, kromě těch, kteréž vykoupili sebou Levítové,
Numeri 3. - 50. Od prvorozených synů Izraelských vzal peněz tisíc, tři sta, šedesáte pět lotů, vedlé lotu svatyně.
Numeri 3. - 51. I dal ty peníze výplaty Aronovi a synům jeho, podlé řeči Hospodinovy, jakož byl přikázal jemu Hospodin.
Numeri 4. - 1. I mluvil Hospodin k Mojžíšovi a k Aronovi, řka:
Numeri 4. - 2. Sečti summu synů Kahat z prostředku synů Léví po čeledech jejich a po domích otců jejich,
Numeri 4. - 3. Od třidcítiletých a výše až do padesátiletých, kteříž by způsobní jsouce k boji, mohli práci vésti při stánku úmluvy.
Numeri 4. - 4. Tato pak bude práce synů Kahat při stánku úmluvy svatyně svatých:
Numeri 4. - 5. Když by se měla vojska hnouti s místa, přijde Aron s syny svými a sejmou oponu zastření, a přikryjí ní truhlu svědectví.
Numeri 4. - 6. A na to dají přikrytí z koží jezevčích, a přistrou svrchu rouchem z samého postavce modrého, a provlekou sochory její.
Numeri 4. - 7. Na stůl pak chlebů předložení prostrou roucho z postavce modrého, a dají na něj misy a kadidlnice a koflíky a přikryvadla k přikrývání; a chléb ustavičně na něm bude.
Numeri 4. - 8. A prostrou na to roucho z červce dvakrát barveného, a přikryjí to přistřením z koží jezevčích, a provlekou sochory jeho.
Numeri 4. - 9. Vezmou také roucho z postavce modrého, a přikryjí svícen světla a lampy jeho, i utěradla jeho, i nádoby k oharkům jeho, a všecky nádoby k oleji jeho, jichž při něm užívají.
Numeri 4. - 10. A obvinou jej se všechněmi nádobami jeho přikrytím z koží jezevčích, a vloží na sochory.
Numeri 4. - 11. Na oltář pak zlatý prostrou roucho z postavce modrého, a přikryjí jej přikrytím z koží jezevčích, a provlekou sochory.
Numeri 4. - 12. Vezmou i všecky nádoby k službě, jimiž přisluhovali v svatyni, a zavinouce do roucha z postavce modrého, přikryjí je přikrytím z koží jezevčích, a vloží na sochory.
Numeri 4. - 13. Vyprázdní i popel z oltáře, a prostrou na něj roucho šarlatové.
Numeri 4. - 14. A vloží svrchu všecko nádobí jeho, jímž přisluhují na něm, nádoby k uhlí, vidličky, pometla, kotlíky a všecko nádobí oltáře, a přistrouce jej přikrytím z koží jezevčích, uvlekou sochory jeho.
Numeri 4. - 15. A když to vykoná Aron s syny svými, a přikryje svatyni i všecka nádobí její, a již by se měla hýbati vojska, tedy přijdou synové Kahat, aby nesli; ale nedotknou se svatyně, aby nezemřeli. Ta jest práce synů Kahat při stánku úmluvy.
Numeri 4. - 16. Eleazar pak, syn Arona kněze, pečovati bude o olej k svícení a kadění vonnými věcmi a obět ustavičnou i o olej pomazání, svěřený sobě maje všecken příbytek a všecky věci, kteréž v něm jsou, svatyni a nádoby její.
Numeri 4. - 17. A mluvil Hospodin k Mojžíšovi a Aronovi, řka:
Numeri 4. - 18. Hleďtež, abyste nevyhladili pokolení čeledi Kahat z prostředku Levítů.
Numeri 4. - 19. Ale toto učiníte jim, aby zachováni byli a nezemřeli, když by přistupovali k svatyni svatých: Aron a synové jeho přijdouce, zřídí je, jednoho každého ku práci a břemenu jeho.
Numeri 4. - 20. A onino nepřicházejte hleděti na věci svaté, když zavinovány bývají, aby nezemřeli.
Numeri 4. - 21. Mluvil opět Hospodin k Mojžíšovi, řka:
Numeri 4. - 22. Sečti také syny Gersonovy po domích otců jich a po čeledech jejich.
Numeri 4. - 23. Od třidcítiletých a výše až do padesátiletých sečteš je, kteříž by způsobní jsouce k boji, mohli konati službu při stánku úmluvy.
Numeri 4. - 24. Tato pak bude práce čeledí Gersonových v službě a nošení:
Numeri 4. - 25. Nositi budou kortýny příbytku a stánek úmluvy s přikrytím jeho, a přikrytí z koží jezevčích, kteréž svrchu na něm jest, a zastření dveří stánku úmluvy,
Numeri 4. - 26. A očkovaté koltry síně, a zastření brány síně, kteráž jest při stanu a při oltáři vůkol, a provazy její, a všecky nádoby přisluhování jejich, a čehožkoli užívají při službě své.
Numeri 4. - 27. Vedlé rozkazu Aronova a synů jeho konati budou všecky služby své synové Gersonovi při všech pracech svých, a při všech službách svých, a svěříte jim k ostříhání všecka břemena jejich.
Numeri 4. - 28. Ta jest práce čeledí synů Gersonových v stánku úmluvy, a Itamar, syn Arona kněze, stráž nad nimi držeti bude.
Numeri 4. - 29. Syny také Merari po čeledech jejich a domích otců jejich sečteš.
Numeri 4. - 30. Od třidcítiletých a výše až do padesátiletých sečteš všecky, kteříž by způsobní jsouce k boji, mohli konati službu při stánku úmluvy.
Numeri 4. - 31. Tato pak bude povinnost práce jejich, nad všecku službu jejich při stánku úmluvy: Dsky příbytku a svlaky jeho, i sloupy s podstavky jeho nositi,
Numeri 4. - 32. Sloupy také vůkol síně s podstavky jejich, kolíky a provazy jejich, se všechněmi potřebami, i se vším přisluhováním jejich. A ze jména vyčtete nádoby svěřené jim k ostříhání.
Numeri 4. - 33. Ta bude práce čeledí synů Merari při všech službách jejich při stánku úmluvy, pod spravou Itamara, syna Arona kněze.
Numeri 4. - 34. I sečtl Mojžíš s Aronem a s knížaty lidu syny Kahat po čeledech jejich, a po domích otců jejich,
Numeri 4. - 35. Od třidcítiletých a výše až do padesátiletých, kteříž by způsobní jsouce k boji, mohli konati službu při stánku úmluvy.
Numeri 4. - 36. A bylo jich sečtených po čeledech jejich dva tisíce, sedm set, padesáte.
Numeri 4. - 37. Ti jsou sečteni z čeledi Kahat, všickni služebníci při stánku úmluvy, kteréž sčetl Mojžíš s Aronem podlé rozkazu Hospodinova skrze Mojžíše.
Numeri 4. - 38. Sečtených také synů Gersonových po čeledech jejich, a po domích otců jejich,
Numeri 4. - 39. Od třidcítiletých a výše až do padesátiletých, kteříž by způsobní jsouce k boji, mohli konati službu při stánku úmluvy,
Numeri 4. - 40. Sečtených jich po čeledech jejich, po domích otců jejich, dva tisíce, šest set, třidceti.
Numeri 4. - 41. Ti jsou sečteni z čeledí synů Gersonových, všickni přisluhující v stánku úmluvy, kteréž sečtli Mojžíš s Aronem k rozkazu Hospodinovu.
Numeri 4. - 42. Sečtených pak z čeledí synů Merari po čeledech jejich, po domích otců jejich,
Numeri 4. - 43. Od třidcítiletých a výše až do padesátiletých, kteříž by způsobní jsouce k boji, mohli konati službu při stánku úmluvy,
Numeri 4. - 44. Načteno jich po čeledech jejich tři tisíce a dvě stě.
Numeri 4. - 45. Ti jsou sečteni z čeledí synů Merari, kteréž sčetl Mojžíš s Aronem podlé rozkazu Hospodinova skrze Mojžíše.
Numeri 4. - 46. Všech sečtených, kteréž sčetl Mojžíš s Aronem a s knížaty Izraelskými z Levítů po čeledech jejich a po domích otců jejich,
Numeri 4. - 47. Od těch, kteříž byli ve třidcíti letech a výše, až do padesátiletých, kteřížkoli přináležejí k vykonávání služby přisluhování a práce břemena při stánku úmluvy,
Numeri 4. - 48. Sečtených těch bylo osm tisíců, pět set a osmdesáte.
Numeri 4. - 49. Vedlé rozkazu Hospodinova sečtl je Mojžíš, jednoho každého vedlé přisluhování jeho, a vedlé břemene jeho. Sečteni pak jsou ti, kteréž rozkázal čísti Hospodin Mojžíšovi.
Numeri 5. - 1. I mluvil Hospodin k Mojžíšovi, řka:
Numeri 5. - 2. Přikaž synům Izraelským, ať vyženou z stanů každého malomocného a každého trpícího tok semene, i každého nad mrtvým poškvrněného.
Numeri 5. - 3. I muže i ženu vyženete, ven za stany vyženete je, aby nepoškvrňovali vojska těch, mezi nimiž já přebývám.
Numeri 5. - 4. I učinili tak synové Izraelští, a vyhnali je ven za stany. Jakož byl mluvil Hospodin k Mojžíšovi, tak učinili synové Izraelští.
Numeri 5. - 5. Mluvil také Hospodin k Mojžíšovi, řka:
Numeri 5. - 6. Mluv k synům Izraelským: Muž aneb žena, když učiní nějaký hřích lidský, dopouštěje se výstupku proti Hospodinu, a byla by vinna duše ta:
Numeri 5. - 7. Tedy vyzná hřích svůj, kterýž učinil, navrátí pak to, čímž vinen byl, v cele, a pátý díl přidá nad to, a dá tomu, proti komuž zavinil.
Numeri 5. - 8. A neměl-li by muž ten přítele, jemuž by nahradil tu škodu, pokuta dána buď Hospodinu a knězi, mimo skopce očištění, jímž očištěn býti má.
Numeri 5. - 9. Též všeliká obět všech věcí posvěcených od synů Izraelských, kterouž přinesou knězi, jemu se dostane.
Numeri 5. - 10. Tak i věci posvěcené od kohokoli jemu se dostanou; a dal-li kdo co knězi, také jeho bude.
Numeri 5. - 11. Mluvil ještě Hospodin k Mojžíšovi, řka:
Numeri 5. - 12. Mluv k synům Izraelským a rci jim: Kdyby od některého muže uchýlila se žena, a dopustila by se výstupku proti němu,
Numeri 5. - 13. Tak že by obýval někdo jiný s ní, a bylo by to skryto před očima muže jejího, a tajila by se, jsuci poškvrněna, a svědka by nebylo proti ní, a ona nebyla by postižena;
Numeri 5. - 14. Pohnul-li by se duch muže horlivostí velikou, tak že by horlil proti ženě své, kteráž by poškvrněna byla; aneb pohnul-li by se duch muže velikou horlivostí, tak že by horlil proti ženě své, kteráž by poškvrněna nebyla:
Numeri 5. - 15. Tedy přivede muž ženu svou k knězi, a přinese obět její při ní, desátý díl efi mouky ječné. Nenalejeť na ni oleje, aniž dá na ni kadidla; nebo obět veliké horlivosti jest, obět suchá pamětná, uvozující v pamět nepravost.
Numeri 5. - 16. I bude ji kněz obětovati, a postaví ji před Hospodinem.
Numeri 5. - 17. A nabere vody svaté do nádoby hliněné, a vezma prachu, kterýž jest na zemi v příbytku, dá jej do té vody.
Numeri 5. - 18. Potom postaví kněz ženu tu před Hospodinem, a odkryje hlavu její, a dá jí do rukou obět suchou pamětnou, kteráž jest obět veliké horlivosti; v ruce pak kněze bude voda hořká zlořečená.
Numeri 5. - 19. I zaklínati bude ji kněz a řekne k ní: Jestliže neobcoval s tebou žádný, a jestliže jsi neuchýlila se k nečistotě od muže svého, budiž čistá od vody této hořké zlořečené.
Numeri 5. - 20. Paklis se uchýlila od muže svého a nečistá jsi, a obcoval-li někdo jiný s tebou kromě manžela tvého,
Numeri 5. - 21. (Zaklínati pak bude kněz tu ženu, čině klatbu zlořečenství, a řekne jí:) Dejž tebe Hospodin v zlořečení a v prokletí u prostřed lidu tvého, dopustě, aby lůno tvé hnilo a břicho tvé oteklo.
Numeri 5. - 22. Vejdiž voda zlořečená tato do života tvého, aby oteklo břicho tvé, a lůno tvé shnilo. I odpoví žena ta: Amen, amen.
Numeri 5. - 23. Napíše pak všecko zlořečenství toto do knihy, a smyje je tou vodou hořkou.
Numeri 5. - 24. I dá ženě, aby pila vodu hořkou a zlořečenou; a vejdeť do ní voda zlořečená, a obrátí se v hořkosti.
Numeri 5. - 25. Potom vezme kněz z ruky ženy obět veliké horlivosti, a obraceti ji bude sem i tam před Hospodinem, a bude ji obětovati na oltáři.
Numeri 5. - 26. A vezma plnou hrst pamětného jejíhoz oběti suché, páliti to bude na oltáři; a potom dá vypíti ženě tu vodu.
Numeri 5. - 27. A když jí dá píti tu vodu, stane se, jestliže nečistá byla, a dopustila se výstupku proti muži svému, že vejde do ní voda zlořečená,a obrátí se v hořkost, i odme se břicho její, a vyhnije lůno její; i bude žena ta v zlořečení u prostřed lidu svého.
Numeri 5. - 28. Pakli není poškvrněna žena ta, ale čistá jest, tedy bez viny bude, a roditi bude děti.
Numeri 5. - 29. Ten jest zákon veliké horlivosti, když by se uchýlila žena od muže svého, a byla by poškvrněna,
Numeri 5. - 30. Aneb když by se pohnul duch veliké horlivosti v manželu, tak že by horlil velmi proti ženě své, aby postavil ji před Hospodinem, a aby vykonal při ní kněz všecko vedlé zákona tohoto.
Numeri 5. - 31. I bude ten muž očištěn od hříchu, žena pak ponese nepravost svou.
Numeri 6. - 1. I mluvil Hospodin k Mojžíšovi, řka:
Numeri 6. - 2. Mluv k synům Izraelským a rci jim: Muž neb žena, když se oddělí, činíce slib nazareův, aby se oddali Hospodinu,
Numeri 6. - 3. Od vína i nápoje opojného zdrží se, octa vinného a octa z nápoje opojného nebude píti, ani co vytlačeného z hroznů, zelených hroznů ani suchých nebude jísti.
Numeri 6. - 4. Po všecky dny nazarejství svého nebude jísti žádné věci pocházející z vinného kmene, od zrnka až do šupiny.
Numeri 6. - 5. Po všecky dny slibu nazarejství svého břitva nevejde na hlavu jeho, dokavadž by se nevyplnili dnové, v nichž se oddělil Hospodinu. Svatý bude, a nechá růsti vlasů hlavy své.
Numeri 6. - 6. Po všecky dny, v nichž se oddělí Hospodinu, k tělu mrtvému nevejde.
Numeri 6. - 7. Nad otcem svým aneb nad matkou svou, nad bratrem svým aneb nad sestrou svou, kdyby zemřeli, nebude se poškvrňovati; nebo posvěcení Boha jeho jest na hlavě jeho.
Numeri 6. - 8. Po všecky dny nazarejství svého svatý bude Hospodinu.
Numeri 6. - 9. Umřel-li by pak kdo blízko něho náhlou smrtí, a poškvrnil-li by hlavy v nazarejství jeho, oholí hlavu svou v den očišťování svého; dne sedmého oholí ji.
Numeri 6. - 10. A dne osmého přinese dvě hrdličky, aneb dvé holoubátek knězi, ke dveřím stánku úmluvy.
Numeri 6. - 11. I bude kněz obětovati jedno za hřích,a druhé v zápalnou obět, a očistí jej od toho, čímž zhřešil nad mrtvým, a posvětí hlavy jeho v ten den.
Numeri 6. - 12. A oddělí Hospodinu dny nazarejství svého, a přinese beránka ročního za provinění, a dnové první přijdou v nic; nebo poškvrněno jest nazarejství jeho.
Numeri 6. - 13. Tento pak jest zákon nazareův: V ten den, když se vyplní čas nazarejství jeho, přijde ke dveřím stánku úmluvy.
Numeri 6. - 14. A bude obětovati obět svou Hospodinu, beránka ročního bez poškvrny, jednoho v obět zápalnou, a ovci jednu roční bez poškvrny v obět za hřích, a skopce jednoho bez poškvrny v obět pokojnou,
Numeri 6. - 15. A koš chlebů přesných, koláče z mouky bělné olejem zadělané, a pokruty nekvašené, olejem pomazané, s obětmi jejími suchými i mokrými.
Numeri 6. - 16. Kteréžto věci obětovati bude kněz před Hospodinem, a učiní obět za hřích jeho, i zápalnou obět jeho.
Numeri 6. - 17. Skopce také obětovati bude v obět pokojnou Hospodinu, spolu s košem chlebů přesných; tolikéž obětovati bude kněz i obět suchou i mokrou jeho.
Numeri 6. - 18. Tedy oholí nazareus u dveří stánku úmluvy hlavu nazarejství svého, a vezma vlasy z hlavy nazarejství svého, vloží je na oheň, kterýž jest pod obětí pokojnou.
Numeri 6. - 19. Potom vezme kněz plece vařené z skopce toho, a jeden koláč přesný z koše, a pokrutu nekvašenou jednu, a dá v ruce nazarejského, když by oholeno bylo nazarejství jeho.
Numeri 6. - 20. I bude obraceti kněz ty věci sem i tam v obět obracení před Hospodinem; a ta věc svatá přináležeti bude knězi mimo hrudí obracení, i plece pozdvižení. A již potom nazareus bude moci víno píti.
Numeri 6. - 21. Ten jest zákon nazarea, kterýž slib učinil, a jeho obět Hospodinu za oddělení jeho, kromě toho, což by více učiniti mohl. Vedlé slibu svého, kterýž učinil, tak učiní podlé zákona oddělení svého.
Numeri 6. - 22. I mluvil Hospodin k Mojžíšovi, řka:
Numeri 6. - 23. Mluv k Aronovi a synům jeho a rci: Takto budete požehnání dávati synům Izraelským, mluvíce k nim:
Numeri 6. - 24. Požehnejž tobě Hospodin, a ostříhejž tebe.
Numeri 6. - 25. Osvěť Hospodin tvář svou nad tebou, a buď milostiv tobě.
Numeri 6. - 26. Obratiž Hospodin tvář svou k tobě,a dejž tobě pokoj.
Numeri 6. - 27. I budou vzývati jméno mé nad syny Izraelskými, a já jim žehnati budu.
Numeri 7. - 1. I stalo se toho dne, když dokonal Mojžíš a vyzdvihl příbytek, a pomazal i posvětil ho se všechněmi nádobami jeho, také oltáře a všeho nádobí jeho pomazal a posvětil,
Numeri 7. - 2. Že přistupujíce knížata Izraelská, přední v domích otců svých, (ti byli knížata pokolení, postavení nad sečtenými),
Numeri 7. - 3. Obětovali dar svůj před Hospodinem, šest vozů přikrytých a dvanácte volů. Dvé knížat dalo jeden vůz, a jeden každý jednoho vola, i obětovali to před příbytkem.
Numeri 7. - 4. I řekl Hospodin Mojžíšovi, řka:
Numeri 7. - 5. Vezmi ty věci od nich, ať jsou ku potřebě při službě stánku úmluvy, a dej je Levítům, každé čeledi podlé přisluhování jejího.
Numeri 7. - 6. Vzav tedy Mojžíš ty vozy i voly, dal je Levítům.
Numeri 7. - 7. Dva vozy a čtyři voly dal synům Gersonovým vedlé přisluhování jejich.
Numeri 7. - 8. Čtyři pak vozy a osm volů dal synům Merari vedlé přisluhování jejich, kteříž byli pod spravou Itamara, syna Aronova, kněze.
Numeri 7. - 9. Synům pak Kahat nic nedal; nebo přisluhování svatyně k nim přináleželo, a na ramenou nositi měli.
Numeri 7. - 10. Obětovali tedy knížata ku posvěcování oltáře v ten den, když pomazán byl; obětovali, pravím, dar svůj před oltářem.
Numeri 7. - 11. Řekl pak Hospodin Mojžíšovi: Jedno kníže v jeden den, druhé kníže v druhý den, pořád obětovati budou dar svůj ku posvěcení oltáře.
Numeri 7. - 12. Protož obětoval prvního dne dar svůj Názon, syn Aminadabův, z pokolení Judova.
Numeri 7. - 13. Dar pak jeho byl misa stříbrná jedna, sto třidceti lotů ztíží; též báně jedna stříbrná, sedmdesáti lotů ztíží, jakž jest lot svatyně; obě dvě nádoby plné mouky bělné, olejem zadělané k oběti suché;
Numeri 7. - 14. Kadidlnice jedna z desíti lotů zlata, plná kadidla;
Numeri 7. - 15. Volek jeden mladý, skopec jeden, a beránek roční jeden k oběti zápalné;
Numeri 7. - 16. Kozel jeden za hřích;
Numeri 7. - 17. A k oběti pokojné volové dva, skopců pět, kozlů pět, a beránků ročních pět. Ta byla obět Názona, syna Aminadabova.
Numeri 7. - 18. Druhého dne obětoval Natanael, syn Suar, kníže z pokolení Izachar.
Numeri 7. - 19. Obětoval dar svůj misu stříbrnou jednu, sto třidceti lotů ztíží; báni stříbrnou jednu, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané k oběti suché;
Numeri 7. - 20. Kadidlnici jednu z desíti lotů zlata, plnou kadidla;
Numeri 7. - 21. Volka mladého jednoho, skopce jednoho, a beránka ročního jednoho k oběti zápalné;
Numeri 7. - 22. Kozla jednoho za hřích;
Numeri 7. - 23. A k oběti pokojné voly dva, skopců pět, kozlů pět, a beránků ročních pět. Ten byl dar Natanaele, syna Suar.
Numeri 7. - 24. Dne třetího kníže synů Zabulonových Eliab, syn Helonův.
Numeri 7. - 25. Dar pak jeho byl misa stříbrná jedna, kteráž sto třidceti lotů vážila; báně stříbrná jedna, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané k oběti suché;
Numeri 7. - 26. Kadidlnice jedna z desíti lotů zlata, plná kadidla;
Numeri 7. - 27. Volek jeden mladý, skopec jeden, beránek roční jeden k oběti zápalné;
Numeri 7. - 28. Kozel jeden za hřích;
Numeri 7. - 29. A k oběti pokojné volové dva, skopců pět, kozlů pět, a beránků ročních pět. Ta byla obět Eliaba, syna Helonova.
Numeri 7. - 30. Čtvrtého dne kníže synů Rubenových Elisur, syn Sedeurův.
Numeri 7. - 31. Dar jeho byl misa stříbrná jedna, kteráž sto třidceti lotů vážila; báně stříbrná jedna, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané v obět suchou;
Numeri 7. - 32. Kadidlnice jedna z desíti lotů zlata, plná kadidla;
Numeri 7. - 33. Volek jeden mladý, skopec jeden, beránek roční jeden k oběti zápalné;
Numeri 7. - 34. Kozel jeden za hřích;
Numeri 7. - 35. A k oběti pokojné volové dva, skopců pět, kozlů pět, beránků ročních pět. Ten byl dar Elisura, syna Sedeurova.
Numeri 7. - 36. Dne pátého kníže synů Simeonových, Salamiel, syn Surisaddai;
Numeri 7. - 37. Obět jeho byla misa stříbrná jedna, kteráž sto třidceti lotů vážila; báně stříbrná jedna, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané k oběti suché;
Numeri 7. - 38. Kadidlnice jedna z desíti lotů zlata, plná kadidla;
Numeri 7. - 39. Volek jeden mladý, skopec jeden, beránek roční jeden k oběti zápalné;
Numeri 7. - 40. Kozel jeden za hřích;
Numeri 7. - 41. A na obět pokojnou volové dva, skopců pět, kozlů pět, beránků ročních pět. Ta byla obět Salamiele, syna Surisaddai.
Numeri 7. - 42. Dne šestého kníže synů Gád, Eliazaf, syn Duelův.
Numeri 7. - 43. Dar jeho byl misa stříbrná jedna, kteráž sto třidceti lotů vážila; báně stříbrná jedna, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané k oběti suché;
Numeri 7. - 44. Kadidlnice jedna z desíti lotů zlata, plná kadidla;
Numeri 7. - 45. Volek jeden mladý, skopec jeden, beránek roční jeden k oběti zápalné;
Numeri 7. - 46. Kozel jeden za hřích;
Numeri 7. - 47. A k oběti pokojné volové dva, skopců pět, kozlů pět, a beránků ročních pět. Ten byl dar Eliazafa, syna Duelova.
Numeri 7. - 48. Dne sedmého kníže synů Efraimových, Elisama, syn Amiudův.
Numeri 7. - 49. Dar jeho byl misa stříbrná jedna, kteráž sto třidceti lotů vážila; báně stříbrná jedna, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané na obět suchou;
Numeri 7. - 50. Kadidlnice jedna z desíti lotů zlata, plná kadidla;
Numeri 7. - 51. Volek jeden mladý, skopec jeden, beránek roční jeden k oběti zápalné;
Numeri 7. - 52. Kozel jeden za hřích;
Numeri 7. - 53. A na obět pokojnou volové dva, skopců pět, kozlů pět, beránků ročních pět. Ten byl dar Elisamův, syna Amiudova.
Numeri 7. - 54. Dne osmého kníže synů Manasse, Gamaliel, syn Fadasurův.
Numeri 7. - 55. Dar jeho byl misa stříbrná jedna, kteráž sto třidceti lotů vážila; báně stříbrná jedna, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané k oběti suché;
Numeri 7. - 56. Kadidlnice jedna z desíti lotů zlata, plná kadidla;
Numeri 7. - 57. Volek jeden mladý, skopec jeden, beránek roční jeden k oběti zápalné;
Numeri 7. - 58. Kozel jeden za hřích;
Numeri 7. - 59. A k oběti pokojné volové dva, skopců pět, kozlů pět, beránků ročních pět. Ta byla obět Gamaliele, syna Fadasurova.
Numeri 7. - 60. Dne devátého kníže synů Beniaminových, Abidan, syn Gedeonův.
Numeri 7. - 61. Obět jeho misa stříbrná jedna, kteráž sto třidceti lotů vážila; báně stříbrná jedna, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané k oběti suché;
Numeri 7. - 62. Kadidlnice jedna z desíti lotů zlata, plná kadidla;
Numeri 7. - 63. Volek mladý jeden, skopec jeden, beránek roční jeden k oběti zápalné;
Numeri 7. - 64. Kozel jeden za hřích;
Numeri 7. - 65. A k oběti pokojné volové dva, skopců pět, kozlů pět, beránků ročních pět. Ten byl dar Abidanův, syna Gedeonova.
Numeri 7. - 66. Desátého dne kníže synů Dan, Ahiezer, syn Amisaddai.
Numeri 7. - 67. Obět jeho misa stříbrná jedna, jejížto váha byla sto třidceti lotů; báně stříbrná jedna, sedmdesáti lotů ztíží vedlé lotu svatyně; obě plné mouky bělné, olejem zadělané k oběti suché;
Numeri 7. - 68. Kadidlnice jedna z desíti lotů zlata, plná kadidla;
Numeri 7. - 69. Volek jeden mladý, skopec jeden, beránek roční jeden k oběti zápalné;
Numeri 7. - 70. Kozel jeden za hřích;
Numeri 7. - 71. A k oběti pokojné volové dva, skopců pět, kozlů pět, a beránků ročních pět. Ten byl dar Ahiezera, syna Amisaddai.
Numeri 7. - 72. Jedenáctého dne kníže synů Asser, Fegiel, syn Ochranův.
Numeri 7. - 73. Obět jeho misa stříbrná jedna, jejížto váha byla sto třidceti lotů; báně stříbrná jedna, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané k oběti suché;
Numeri 7. - 74. Kadidlnice jedna z desíti lotů zlata, plná kadidla;
Numeri 7. - 75. Volek jeden mladý, skopec jeden, beránek roční jeden k oběti zápalné;
Numeri 7. - 76. Kozel jeden za hřích;
Numeri 7. - 77. A k oběti pokojné volové dva, skopců pět, kozlů pět, beránků ročních pět. Ten byl dar Fegiele, syna Ochranova.
Numeri 7. - 78. Dvanáctého dne kníže synů Neftalím, Ahira, syn Enanův.
Numeri 7. - 79. Obět jeho byla misa stříbrná jedna, jejížto váha byla sto třidceti lotů; báně stříbrná jedna, sedmdesáti lotů ztíží vedlé lotu svatyně; obě dvě nádoby plné mouky bělné, olejem zadělané k oběti suché;
Numeri 7. - 80. Kadidlnice jedna z desíti lotů zlata, plná kadidla;
Numeri 7. - 81. Volek mladý jeden, skopec jeden, beránek roční jeden k oběti zápalné;
Numeri 7. - 82. Kozel jeden za hřích;
Numeri 7. - 83. A k oběti pokojné volové dva, skopců pět, kozlů pět, beránků ročních pět. Ta byla obět Ahiry, syna Enanova.
Numeri 7. - 84. Toť jest posvěcení oltáře (toho dne, když pomazán jest), od knížat Izraelských: Mis stříbrných dvanácte, bání stříbrných dvanácte, kadidlnic zlatých dvanácte.
Numeri 7. - 85. Sto třidceti lotů vážila jedna misa stříbrná, a sedmdesáte báně jedna; všecko nádobí stříbrné vážilo dva tisíce a čtyři sta lotů na lot svatyně.
Numeri 7. - 86. Kadidlnic zlatých dvanácte, plných kadidla; deset lotů vážila každá kadidlnice na váhu svatyně. Všecky kadidlnice zlaté sto a dvadceti lotů vážily.
Numeri 7. - 87. Všeho dobytka k oběti zápalné dvanácte volků, skopců dvanácte, beránků ročních dvanácte s obětí jejich suchou, a kozlů dvanácte za hřích.
Numeri 7. - 88. Všeho pak dobytka k oběti pokojné čtyřmecítma volů, skopců šedesáte, kozlů šedesáte, beránků ročních šedesáte. To bylo posvěcení oltáře, když pomazán byl.
Numeri 7. - 89. Potom když vcházel Mojžíš do stánku úmluvy, aby mluvil s Bohem, tedy slýchal hlas mluvícího k sobě z slitovnice, kteráž byla nad truhlou svědectví mezi dvěma cherubíny,a mluvíval k němu.
Numeri 8. - 1. I mluvil Hospodin k Mojžíšovi, řka:
Numeri 8. - 2. Mluv k Aronovi a rci jemu: Když rozsvěcovati budeš lampy, ven z svícnu sedm lamp svítiti má.
Numeri 8. - 3. I učinil Aron tak; ven z svícnu světlo od sebe dávající rozsvítil lampy jeho, jakož přikázal Hospodin Mojžíšovi.
Numeri 8. - 4. Bylo pak dílo svícnu takové: Z taženého zlata byl všecken, až i sloupec jeho i květové jeho z taženého zlata byli; podlé podobenství toho, kteréž ukázal Hospodin Mojžíšovi, tak udělal svícen.
Numeri 8. - 5. Mluvil také Hospodin k Mojžíšovi, řka:
Numeri 8. - 6. Vezmi Levíty z prostředku synů Izraelských, a očisť je.
Numeri 8. - 7. Tímto pak způsobem očišťovati je budeš: Pokropíš jich vodou očištění; oholí všecko tělo své, a zperou roucha svá, a očištěni budou.
Numeri 8. - 8. Potom vezmou volka mladého a obět suchou z mouky bělné, olejem skropené; a druhého volka mladého vezmeš k oběti za hřích.
Numeri 8. - 9. Tedy přistoupiti rozkážeš Levítům před stánek úmluvy, a shromáždíš všecko množství synů Izraelských.
Numeri 8. - 10. Postavíš Levíty před Hospodinem, a vloží synové Izraelští ruce své na Levíty.
Numeri 8. - 11. A obětovati bude Aron Levíty v obět před Hospodinem od synů Izraelských, aby vykonávali službu Hospodinu.
Numeri 8. - 12. Levítové pak vloží ruce své na hlavy těch volků; a obětovati budeš jednoho za hřích, a druhého v obět zápalnou Hospodinu k očištění Levítů.
Numeri 8. - 13. A postavíš Levíty před Aronem a před syny jeho, a obětovati je budeš v obět Hospodinu.
Numeri 8. - 14. I oddělíš Levíty z prostředku synů Izraelských, aby moji byli Levítové.
Numeri 8. - 15. Potom pak přijdou Levítové, aby přisluhovali při stánku úmluvy, když bys očistil je a obětoval v obět.
Numeri 8. - 16. Nebo vlastně dáni jsou mi z prostředku synů Izraelských za všecky otvírající život, za prvorozené ze všech synů Izraelských vzal jsem je sobě.
Numeri 8. - 17. Nebo mé jest všecko prvorozené mezi syny Izraelskými, tak z lidí jako z hovad; od toho dne, jakž jsem pobil všecko prvorozené v zemi Egyptské, posvětil jsem jich sobě.
Numeri 8. - 18. Vzal jsem pak Levíty za všecky prvorozené synů Izraelských.
Numeri 8. - 19. A dal jsem Levíty darem Aronovi i synům jeho z prostředku synů Izraelských, aby konali službu místo synů Izraelských při stánku úmluvy, a očišťovali od hříchů syny Izraelské; a tak nepřijde na syny Izraelské rána,kteráž by přišla, kdyby přistupovali synové Izraelští k svatyni.
Numeri 8. - 20. I učinili Mojžíš a Aron i všecko množství synů Izraelských při Levítích všecko to, což přikázal Hospodin Mojžíšovi o Levítích; tak s nimi učinili synové Izraelští.
Numeri 8. - 21. A očistili se Levítové a zeprali roucha svá; a obětoval je Aron v obět před Hospodinem, a očistil je Aron, aby byli čisti.
Numeri 8. - 22. Potom teprv přistoupili Levítové k vykonávání služby své při stánku úmluvy, před Aronem i před syny jeho; jakž přikázal Hospodin Mojžíšovi o Levítích, tak s nimi učinili.
Numeri 8. - 23. I mluvil opět Hospodin k Mojžíšovi, řka:
Numeri 8. - 24. I toto k Levítům přináleží: V pětmecítma letech zstáří a výše jeden každý z nich přistoupí, a postaví se k ochotnému práce konání v službě při stánku úmluvy.
Numeri 8. - 25. V padesáti pak letech přestane od práce služby té, a více přisluhovati nebude.
Numeri 8. - 26. Ale přisluhovati bude bratřím svým při stánku úmluvy stráž držícím, sám pak služeb konati nebude. Tak učiníš s Levíty při pracech jejich.
Numeri 9. - 1. Mluvil pak Hospodin k Mojžíšovi na poušti Sinai, léta druhého po vyjití z země Egyptské, měsíce prvního, řka:
Numeri 9. - 2. Slaviti budou synové Izraelští velikunoc v čas svůj vyměřený.
Numeri 9. - 3. Čtrnáctého dne měsíce toho u večer budete ji slaviti jistým časem svým, vedlé všech ustanovení jejích, a podlé všech řádů jejích slaviti ji budete.
Numeri 9. - 4. I mluvil Mojžíš k synům Izraelským, aby slavili Fáze.
Numeri 9. - 5. Tedy slavili Fáze v měsíci prvním, čtrnáctého dne u večer na poušti Sinai; vedlé všeho toho, což přikázal Hospodin Mojžíšovi, tak učinili synové Izraelští.
Numeri 9. - 6. I byli někteří muži, ješto se poškvrnili při mrtvém, kteříž nemohli slaviti Fáze toho dne. I přistoupili před Mojžíše a Arona v ten den,
Numeri 9. - 7. A promluvili muži ti k němu: My jsme se poškvrnili nad mrtvým. Nebude-liž nám zbráněno obětovati oběti Hospodinu v jistý čas spolu s syny Izraelskými?
Numeri 9. - 8. I řekl jim Mojžíš: Počekejte, až uslyším, co vám učiniti rozkáže Hospodin.
Numeri 9. - 9. Mluvil pak Hospodin k Mojžíšovi, řka:
Numeri 9. - 10. Mluv k synům Izraelským a rci: Kdož by koli byl poškvrněný nad mrtvým, aneb byl by na cestě daleké, buď z vás aneb z potomků vašich, budeť slaviti Fáze Hospodinu.
Numeri 9. - 11. Měsíce druhého, čtrnáctého dne u večer slaviti budou je, s chleby nekvašenými, a s řeřichami jísti je budou.
Numeri 9. - 12. Nezanechajíť ho nic až do jitra, a kosti v něm nezlámí; vedlé všelikého ustanovení Fáze budou je slaviti.
Numeri 9. - 13. Ale člověk ten, kterýž by byl čistý, a nebyl na cestě, a však by zanedbal slaviti Fáze, vyhlazena bude duše ta z lidu svého; nebo oběti Hospodinu neobětoval v jistý čas její; hřích svůj ponese člověk ten.
Numeri 9. - 14. Jestliže by s vámi bydlil příchozí, a slavil by Fáze Hospodinu, vedlé ustanovení Fáze, a vedlé řádu jeho bude je slaviti. Ustanovení jednostejné bude vám, tak příchozímu, jako obyvateli v zemi.
Numeri 9. - 15. Toho pak dne, v kterémž vyzdvižen jest příbytek, přikryl oblak příbytek, a stál nad stánkem svědectví; u večer pak bývalo nad příbytkem na pohledění jako oheň až do jitra.
Numeri 9. - 16. Tak bývalo ustavičně, oblak přikrýval jej ve dne, záře pak ohnivá v noci.
Numeri 9. - 17. A když se zdvihl oblak od stánku, hned také hýbali se synové Izraelští; a na kterém místě pozůstal oblak, tu také kladli se synové Izraelští.
Numeri 9. - 18. K rozkazu Hospodinovu hýbali se synové Izraelští, a k rozkazu Hospodinovu kladli se; po všecky dny, dokudž zůstával oblak nad příbytkem, i oni leželi.
Numeri 9. - 19. Když pak trval oblak nad příbytkem po mnohé dny, tedy drželi synové Izraelští stráž Hospodinovu, a netáhli odtud.
Numeri 9. - 20. A když oblak byl nad příbytkem po nemnohé dny, k rozkazu Hospodinovu kladli se, a k rozkazu Hospodinovu hýbali se.
Numeri 9. - 21. Kdyžkoli byl oblak od večera až do jitra, a v jitře se vznesl, hned i oni šli; buď že trval přes den a noc, (jakž kdy vznášel se oblak, tak oni táhli,)
Numeri 9. - 22. Buď že za dva dni, aneb za měsíc, aneb za rok prodléval oblak nad příbytkem, zůstávaje nad ním, synové Izraelští také leželi,a nehnuli se; když pak on vznášel se, též i oni táhli.
Numeri 9. - 23. K rozkazu Hospodinovu kladli se, a k rozkazu Hospodinovu hýbali se, stráž Hospodinovu držíce podlé rozkazu jeho skrze Mojžíše.
Numeri 10. - 1. I mluvil Hospodin k Mojžíšovi, řka:
Numeri 10. - 2. Udělej sobě dvě trouby stříbrné. Dílem taženým uděláš je, kterýchž užívati budeš k svolání všeho množství, a když by se mělo hnouti vojsko.
Numeri 10. - 3. Protož kdyžkoli zatroubí na ně, shromáždí se k tobě všecko množství ke dveřím stánku úmluvy.
Numeri 10. - 4. Jestliže v jednu toliko zatroubí, tedy shromáždí se k tobě knížata, přední lidu Izraelského.
Numeri 10. - 5. Pakli by s nějakým přetrubováním troubili, hnou se s místa, kteříž leželi k východní straně.
Numeri 10. - 6. Když by pak troubili s přetrubováním po druhé, tedy hnou se ti, kteříž leželi ku poledni. S přetrubováním troubiti budou k tažení svému.
Numeri 10. - 7. Ale když byste měli svolati všecko množství, prostě bez přetrubování troubiti budete.
Numeri 10. - 8. Synové Aronovi kněží trubami těmi budou troubiti, a bude vám to ustanovení věčné v pronárodech vašich.
Numeri 10. - 9. Když vyjdete na vojnu v zemi vaší proti nepříteli ssužujícímu vás, s přetrubováním troubiti budete v trouby ty, a budete v paměti před Hospodinem Bohem svým, a zachováni budete od nepřátel svých.
Numeri 10. - 10. V den také veselí vašeho, a při slavnostech svých, a při začátcích měsíců vašich troubiti budete v trouby ty k obětem svým zápalným a pokojným, i budou vám na památku před Bohem vaším: Já Hospodin Bůh váš.
Numeri 10. - 11. I stalo se léta druhého, dvadcátý den měsíce druhého, že se vyzdvihl oblak z příbytku svědectví.
Numeri 10. - 12. I táhli synové Izraelští po svých taženích z pouště Sinai; a zastavil se oblak na poušti Fáran.
Numeri 10. - 13. Takto nejprvé brali se z rozkazu Hospodinova skrze Mojžíše:
Numeri 10. - 14. Šla napřed korouhev vojska synů Juda po houfích svých, a nad nimi byl Názon, syn Aminadabův.
Numeri 10. - 15. Nad vojskem pak pokolení synů Izachar byl Natanael, syn Suar.
Numeri 10. - 16. A nad vojskem pokolení synů Zabulon Eliab, syn Helonův.
Numeri 10. - 17. Složen jest také i příbytek, a šli synové Gersonovi a synové Merari nesouce příbytek.
Numeri 10. - 18. Potom šla korouhev vojska Rubenova po houfích svých, a nad nimi byl Elisur, syn Sedeurův.
Numeri 10. - 19. Nad vojskem pak pokolení synů Simeon Salamiel, syn Surisaddai.
Numeri 10. - 20. A nad vojskem pokolení synů Gád Eliazaf, syn Duelův.
Numeri 10. - 21. Šli také i Kahatští, nesouce svatyni; onino pak vyzdvihovali příbytek, až i tito přišli.
Numeri 10. - 22. Potom šla korouhev vojska synů Efraim po houfích svých, a nad nimi byl Elisama, syn Amiudův.
Numeri 10. - 23. Nad vojskem pak pokolení synů Manasse Gamaliel, syn Fadasurův.
Numeri 10. - 24. A nad vojskem pokolení synů Beniamin Abidan, syn Gedeonův.
Numeri 10. - 25. Šla potom i korouhev vojska synů Dan, obsahující ostatek vojska po houfích svých, a nad vojskem jeho Ahiezer, syn Amisaddai.
Numeri 10. - 26. Nad vojskem pak pokolení synů Asser Fegiel, syn Ochranův.
Numeri 10. - 27. A nad vojskem pokolení synů Neftalím Ahira, syn Enanův.
Numeri 10. - 28. Ta jsou tažení synů Izraelských po houfích jejich, a tím pořádkem táhli.
Numeri 10. - 29. Řekl pak Mojžíš Chobabovi, synu Raguelovu Madianskému, tchánu svému: My se béřeme k místu, o kterémž řekl Hospodin: Dám je vám. Protož poď s námi, a dobře učiníme tobě; nebo Hospodin mnoho dobrého zaslíbil Izraelovi.
Numeri 10. - 30. Kterýž odpověděl jemu: Nepůjdu, ale k zemi své a k příbuznosti své se navrátím.
Numeri 10. - 31. I řekl Mojžíš: Neopouštěj medle nás; nebo ty jsi svědom na poušti, kde bychom se měli klásti, a budeš nám za vůdce.
Numeri 10. - 32. Když pak půjdeš s námi, a přijde to dobré, jímž dobře učiní nám Hospodin, tedy i tobě dobře učiníme.
Numeri 10. - 33. A tak brali se od hory Hospodinovy cestou tří dnů, (a truhla smlouvy Hospodinovy předcházela je,) cestou tří dnů, pro vyhlédání sobě místa k odpočinutí.
Numeri 10. - 34. A oblak Hospodinův byl nad nimi ve dne, když se hýbali z ležení.
Numeri 10. - 35. Když pak počínali jíti s truhlou, říkával Mojžíš: Povstaniž Hospodine, a rozptýleni buďte nepřátelé tvoji, a ať utíkají před tváří tvou, kteříž tě v nenávisti mají.
Numeri 10. - 36. Když pak stavína byla, říkával: Navratiž se, Hospodine, k desíti tisícům tisíců Izraelských.
Numeri 11. - 1. I stalo se, že lid ztěžoval a stýskal sobě, cožse nelíbilo Hospodinu. Protož, slyše to Hospodin, rozhněval se náramně, a roznítil se proti nim oheň Hospodinův, a spálil zadní díl vojska.
Numeri 11. - 2. Tedy volal lid k Mojžíšovi. I modlil se Mojžíš Hospodinu, a uhasl oheň.
Numeri 11. - 3. I nazval jméno místa toho Tabbera; nebo rozpálil se proti nim oheň Hospodinův.
Numeri 11. - 4. Lid pak k nim přimíšený napadla žádost náramná; a obrátivše se, plakali i synové Izraelští a řekli: Kdo nám to dá, abychom se masa najedli?
Numeri 11. - 5. Rozpomínáme se na ryby, jichž jsme dosti v Egyptě darmo jídali, na okurky a melouny, též na por, cibuli a česnek.
Numeri 11. - 6. A nyní duše naše vyprahlá, nic jiného nemá, kromě tu mannu před očima svýma.
Numeri 11. - 7. (Manna pak byla jako semeno koliandrové, a barva její jako barva bdelium.
Numeri 11. - 8. I vycházíval lid, a sbírali a mleli žernovy, neb tloukli v moždířích, a smažili na pánvici, aneb koláče podpopelné dělali z ní; chut pak její byla jako chut nového oleje.
Numeri 11. - 9. Když pak sstupovala rosa na vojsko v noci, tedy sstupovala také i manna).
Numeri 11. - 10. Tedy uslyšel Mojžíš, an lid pláče po čeledech svých, každý u dveří stanu svého. Pročež roznítila se prchlivost Hospodinova náramně; Mojžíšovi to také těžké bylo.
Numeri 11. - 11. I řekl Mojžíš Hospodinu: Proč jsi tak zle učinil služebníku svému? Proč jsem nenalezl milosti před očima tvýma, že jsi vložil břímě všeho lidu tohoto na mne?
Numeri 11. - 12. Zdaliž jsem já počal všecken lid tento? Zdali jsem já zplodil jej, že mi díš: Nes jej na rukou svých, jako nosí chůva děťátko, do země té, kterouž jsi s přísahou zaslíbil otcům jejich?
Numeri 11. - 13. Kde mám nabrati masa, abych dal všemu lidu tomuto? Nebo plačí na mne, řkouce: Dej nám masa, ať jíme.
Numeri 11. - 14. Nemohuť já sám nésti všeho lidu tohoto, nebo jest to nad možnost mou.
Numeri 11. - 15. Pakli mi tak dělati chceš, prosím, zabí mne raději, jestliže jsem nalezl milost před očima tvýma, abych více nehleděl na trápení své.
Numeri 11. - 16. Tedy řekl Hospodin Mojžíšovi: Shromažď mi sedmdesáte mužů z starších Izraelských, kteréž znáš, že jsou starší v lidu a správcové jeho; i přivedeš je ke dveřím stánku úmluvy, a státi budou tam s tebou.
Numeri 11. - 17. A já sstoupím a mluviti budu s tebou, a vezmu z ducha, kterýž jest na tobě, a dám jim. I ponesou s tebou břímě lidu, a tak ty ho sám neponeseš.
Numeri 11. - 18. Lidu pak díš: Posvěťtež se k zítřku,a budete jísti maso; nebo jste plakali v uších Hospodinových, řkouce: Kdo nám dá najísti se masa? Jistě že lépe nám bylo v Egyptě. I dá vám Hospodin masa, a budete jísti.
Numeri 11. - 19. Nebudete toliko jeden den jísti, ani dva, ani pět, ani deset, ani dvadcet,
Numeri 11. - 20. Ale za celý měsíc, až vám chřípěmi poleze, a zoškliví se, proto že jste pohrdli Hospodinem, kterýž jest u prostřed vás, a plakali jste před ním, říkajíce: Proč jsme vyšli z Egypta?
Numeri 11. - 21. I řekl Mojžíš: Šestkrát sto tisíců pěších jest tohoto lidu, mezi nimiž já jsem, a ty pravíš: Dám jim masa, aby jedli za celý měsíc.
Numeri 11. - 22. Zdali ovcí a volů nabije se jim, aby jim postačilo? Aneb zdali všecky ryby mořské shromáždí se jim, aby jim dosti bylo?
Numeri 11. - 23. Tedy řekl Hospodin Mojžíšovi: Zdali ruka Hospodinova ukrácena jest? Již nyní uzříš, přijde-li na to, což jsem mluvil, čili nic.
Numeri 11. - 24. Vyšed tedy Mojžíš, mluvil lidu slova Hospodinova, a shromáždiv sedmdesáte mužů z starších lidu, postavil je vůkol stánku.
Numeri 11. - 25. I sstoupil Hospodin v oblaku a mluvil k němu, a vzav z ducha, kterýž byl na něm, dal sedmdesáti mužům starším. I stalo se, když odpočinul na nich ten duch, že prorokovali, ale potom nikdy více.
Numeri 11. - 26. Byli pak zůstali v staních dva muži, jméno jednoho Eldad, a druhého Medad, na nichž také odpočinul duch ten, nebo i oni napsani byli, ačkoli nevyšli k stánku. I ti také prorokovali v staních.
Numeri 11. - 27. Tedy přiběh služebník, oznámil to Mojžíšovi, řka: Eldad a Medad prorokují v staních.
Numeri 11. - 28. Jozue pak, syn Nun, služebník Mojžíšův, jeden z mládenců jeho, dí k tomu: Pane můj, Mojžíši, zabraň jim.
Numeri 11. - 29. Jemuž odpověděl Mojžíš: Proč ty horlíš pro mne? Nýbrž ó kdyby všecken lid Hospodinův proroci byli, a aby dal Hospodin ducha svého na ně!
Numeri 11. - 30. I navrátil se Mojžíš do stanů s staršími Izraelskými.
Numeri 11. - 31. Tedy strhl se vítr od Hospodina, a zachvátiv křepelky od moře, spustil je na stany tak široce a dlouze, co by mohl za jeden den cesty ujíti všudy vůkol táboru, takměř na dva lokty zvýší nad zemí.
Numeri 11. - 32. Protož vstav lid, celý ten den a celou noc, i celý druhý den shromažďovali sobě ty křepelky; a kdož nejméně nashromáždil, měl jich s deset měr. I rozvěšeli je sobě pořád okolo stanů.
Numeri 11. - 33. Ještě maso vězelo v zubích jejich, a nebylo právě sžvýkáno, když hněv Hospodinův vzbudil se na lid. I ranil Hospodin lid ranou velikou náramně.
Numeri 11. - 34. Protož nazváno jest jméno místa toho Kibrot Hattáve; nebo tu pochovali lid, kterýž žádal masa.
Numeri 11. - 35. I bral se lid z Kibrot Hattáve na poušť Hazerot, a pozůstali v Hazerot.
Numeri 12. - 1. A mluvila Maria i Aron proti Mojžíšovi příčinou manželky Madianky, kterouž sobě vzal; nebo byl pojal manželku Madianku.
Numeri 12. - 2. A řekli: Zdaliž jen toliko skrze Mojžíše mluvil Hospodin? Zdaž také nemluvil skrze nás? I slyšel to Hospodin.
Numeri 12. - 3. (Byl pak Mojžíš člověk nejtišší ze všech lidí, kteříž byli na tváři země).
Numeri 12. - 4. A ihned řekl Hospodin Mojžíšovi a Aronovi i Marii: Vyjděte vy tři k stánku úmluvy. I vyšli toliko oni tři.
Numeri 12. - 5. Tedy sstoupil Hospodin v sloupu oblakovém, a stál u dveří stánku. I zavolal Arona a Marie, a vyšli oba dva.
Numeri 12. - 6. Jimž řekl: Slyšte nyní slova má: Prorok když jest mezi vámi, já Hospodin u vidění ukáži se jemu, ve snách mluviti budu s ním.
Numeri 12. - 7. Ale není takový služebník můj Mojžíš, kterýž ve všem domě mém věrný jest.
Numeri 12. - 8. Ústy k ústům mluvím s ním, ne u vidění, ani v zavinutí, a podobnost Hospodinovu spatřuje. Pročež jste tedy neostýchali se mluviti proti služebníku mému Mojžíšovi?
Numeri 12. - 9. I roznícena jest prchlivost Hospodinova na ně, a odšel.
Numeri 12. - 10. Oblak také zdvihl se s stánku. A aj, Maria byla malomocná, bílá jako sníh. A pohleděl Aron na Marii, ana malomocná.
Numeri 12. - 11. Tedy řekl Aron Mojžíšovi: Poslyš mne, pane můj, prosím, nevzkládej na nás té pokuty za hřích ten, jehož jsme se bláznivě dopustili, a jímž jsme zhřešili.
Numeri 12. - 12. Prosím, ať není tato jako mrtvý plod, kterýž když vychází z života matky své, polovici těla jeho zkaženého bývá.
Numeri 12. - 13. I volal Mojžíš k Hospodinu, řka: Ó Bože silný, prosím, uzdraviž ji.
Numeri 12. - 14. Odpověděl Hospodin Mojžíšovi: Kdyby otec její plinul jí na tvář, zdaž by se nemusila styděti za sedm dní? Protož ať jest vyobcována ven z stanů za sedm dní, a potom zase uvedena bude.
Numeri 12. - 15. Tedy vyloučena jest Maria ven z stanů za sedm dní; a lid nehnul se odtud, až zase uvedena jest Maria.
Numeri 13. - 1. Potom pak bral se lid z Hazerot, a položil se na poušti Fáran.
Numeri 13. - 2. I mluvil Hospodin k Mojžíšovi, řka:
Numeri 13. - 3. Pošli sobě muže, kteříž by spatřili zemi Kananejskou, kterouž já dám synům Izraelským; jednoho muže z každého pokolení otců jejich vyšlete, ty, kteříž by byli přednější mezi nimi.
Numeri 13. - 4. Poslal je tedy Mojžíš z pouště Fáran, jakž byl rozkázal Hospodin; a všickni ti muži byli knížata mezi syny Izraelskými.
Numeri 13. - 5. Tato jsou pak jména jejich: Z pokolení Ruben Sammua, syn Zakurův;
Numeri 13. - 6. Z pokolení Simeon Safat, syn Huri;
Numeri 13. - 7. Z pokolení Juda Kálef, syn Jefonův;
Numeri 13. - 8. Z pokolení Izachar Igal, syn Jozefův;
Numeri 13. - 9. Z pokolení Efraim Ozeáš, syn Nun;
Numeri 13. - 10. Z pokolení Beniamin Falti, syn Rafův;
Numeri 13. - 11. Z pokolení Zabulon Gaddehel, syn Sodi;
Numeri 13. - 12. Z pokolení Jozef a z pokolení Manasses Gaddi, syn Susi;
Numeri 13. - 13. Z pokolení Dan Amiel, syn Gemalův;
Numeri 13. - 14. Z pokolení Asser Setur, syn Michaelův;
Numeri 13. - 15. Z pokolení Neftalím Nahabi, syn Vafsi;
Numeri 13. - 16. Z pokolení Gád Guhel, syn Máchův;
Numeri 13. - 17. Ta jsou jména mužů, kteréž poslal Mojžíš, aby shlédli zemi. I přezděl Mojžíš Ozeovi, synu Nun, Jozue.
Numeri 13. - 18. Tedy poslal je Mojžíš, aby prohlédli zemi Kananejskou, a řekl jim: Jděte tudyto při straně polední a vejděte na hory.
Numeri 13. - 19. A shlédněte, jaká jest země ta, i lid, kterýž bydlí v ní, silný-li jest či mdlý? málo-li jich, či mnoho?
Numeri 13. - 20. A jaká jest též země ta, v níž on bydlí, dobrá-li jest, či zlá? a jaká jsou města, v nichž přebývají, v staních-li, či v hrazených místech?
Numeri 13. - 21. Tolikéž jaká jest země, úrodná-li, či neúrodná, jest-li na ní stromoví, či není? A buďte udatné mysli, a přineste nám z ovoce té země. A byl tehdáž čas, v němžto hroznové zaměkali.
Numeri 13. - 22. Odšedše tedy, prohlédli tu zemi od pouště Tsin až do Rohob, kudy se jde do Emat.
Numeri 13. - 23. I šli stranou polední, a přišli až do Hebronu, kdežto byli Achiman a Sesai a Tolmai, synové Enakovi. Hebron pak o sedm let prvé ustaveno jest, nežli Soan, město Egyptské.
Numeri 13. - 24. Potom přišli až do údolí Eškol, a tu uřezali ratolest s hroznem jedním jahodek plným, a nesli jej na sochoře dva; též i jablka zrnatá i fíky té země.
Numeri 13. - 25. I nazváno jest to místo Nehel Eškol, od hroznu, kterýž tu uřezali synové Izraelští.
Numeri 13. - 26. Navrátili se pak zase, prošedše zemi, po čtyřidcíti dnech.
Numeri 13. - 27. A jdouce, přišli k Mojžíšovi a k Aronovi i ke všemu množství synů Izraelských, na poušti Fáran v Kádes, a oznámili jim i všemu množství to, co spravili, a ukázali jim ovoce země té.
Numeri 13. - 28. A vypravujíce jim, řekli: Přišli jsme do země, do kteréž jsi nás poslal, kteráž v pravdě oplývá mlékem a strdí, a toto jest ovoce její.
Numeri 13. - 29. Než že lid jest silný, kterýž bydlí v zemi té, města také pevná jsou a veliká velmi, k tomu i syny Enakovy tam jsme viděli.
Numeri 13. - 30. Amalech bydlí v kraji poledním, a Hetejský, Jebuzejský a Amorejský bydlejí na horách, Kananejský pak bydlí při moři a při břehu Jordánském.
Numeri 13. - 31. I krotil Kálef lid bouřící se proti Mojžíšovi, a mluvil: Jděme předce, a opanujme zemi, nebo zmocníme se jí.
Numeri 13. - 32. Ale muži ti, kteříž chodili s ním, pravili: Nikoli nebudeme moci vstoupiti proti lidu tomu, nebo silnější jest nežli my.
Numeri 13. - 33. I zhaněli a zošklivili zemi shlédnutou synům Izraelským, mluvíce: Země, již jsme prošli a spatřili, jest země taková, ješto hubí obyvatele své; a všecken lid, kterýž jsme viděli u prostřed ní, jsou muži postavy vysoké velmi.
Numeri 13. - 34. Také jsme tam viděli obry, syny Enakovy, kteříž jsou větší než jiní obrové, ješto se nám zdálo, že jsme proti nim jako kobylky,a takoví jsme se i jim zdáli.
Numeri 14. - 1. Tehdy pozdvihše se všecko množství, křičeli, a plakal lid v tu noc.
Numeri 14. - 2. A reptali proti Mojžíšovi i proti Aronovi všickni synové Izraelští, a řeklo k nim všecko množství: Ó bychom byli zemřeli v zemi Egyptské, aneb na této poušti, ó bychom byli zemřeli!
Numeri 14. - 3. A proč Hospodin vede nás do země té, abychom padli od meče, ženy naše i dítky naše aby byly v loupež? Není-liž nám lépe navrátiti se zase do Egypta?
Numeri 14. - 4. I řekli jeden druhému: Ustanovme sobě vůdci, a navraťme se do Egypta.
Numeri 14. - 5. Tedy padli Mojžíš a Aron na tváři své přede vším množstvím shromáždění synů Izraelských.
Numeri 14. - 6. Jozue pak, syn Nun, a Kálef, syn Jefonův, z těch, kteříž byli shlédli zemi, roztrhli roucha svá,
Numeri 14. - 7. A mluvili ke všemu množství synů Izraelských, řkouce: Země, kterouž jsme prošli a vyšetřili, jest země velmi velice dobrá.
Numeri 14. - 8. Bude-li Hospodin laskav na nás, uvedeť nás do země té, a dá ji nám, a to zemi takovou, kteráž oplývá mlékem a strdí.
Numeri 14. - 9. Toliko nepozdvihujte se proti Hospodinu, ani se bojte lidu země té, nebo jako chléb náš jsou. Odešlatě od nich ochrana jejich, ale s námi jest Hospodin; nebojtež se jich.
Numeri 14. - 10. Tedy mluvilo všecko množství, aby je kamením uházeli, ale sláva Hospodinova ukázala se nad stánkem úmluvy všechněm synům Izraelským.
Numeri 14. - 11. I řekl Hospodin Mojžíšovi: I dokavadž popouzeti mne bude lid ten? A dokud nebudou mi věřiti pro tak mnohá znamení, kteráž jsem činil u prostřed nich?
Numeri 14. - 12. Raním jej morem a rozženu jej, tebe pak učiním v národ veliký a silnější, nežli jest tento.
Numeri 14. - 13. I řekl Mojžíš Hospodinu: Ale uslyšíť to Egyptští, z jejichž prostředku vyvedl jsi lid tento v síle své,
Numeri 14. - 14. A řeknou s obyvateli země té: (nebo slyšeli, že jsi ty, ó Hospodine, byl u prostřed lidu tohoto, a že jsi okem v oko spatřován byl, ó Hospodine, a oblak tvůj stál nad nimi, a v sloupě oblakovém předcházel jsi je ve dne, a v sloupě ohnivém v noci),
Numeri 14. - 15. Když tedy zmoříš lid ten, všecky až do jednoho, mluviti budou národové, kteříž slyšeli pověst o tobě, říkajíce:
Numeri 14. - 16. Proto že nemohl Hospodin uvésti lidu toho do země, kterouž jim s přísahou zaslíbil, zmordoval je na poušti.
Numeri 14. - 17. Nyní tedy, prosím, nechať jest zvelebena moc Páně, jakož jsi mluvil, řka:
Numeri 14. - 18. Hospodin dlouhočekající a hojný v milosrdenství, odpouštějící nepravost a přestoupení, kterýž však z vinného nečiní nevinného, ale navštěvuje nepravost otců na synech do třetího i čtvrtého pokolení.
Numeri 14. - 19. Odpusť, prosím, nepravost lidu tohoto podlé velikého milosrdenství svého, tak jako jsi odpouštěl lidu tomuto, jakž vyšel z Egypta až dosavad.
Numeri 14. - 20. I řekl Hospodin: Odpustil jsem vedlé slova tvého.
Numeri 14. - 21. A však živ jsem já, a sláva má naplňuje všecku zemi,
Numeri 14. - 22. Že všickni ti, kteříž viděli slávu mou a znamení má, kteráž jsem činil v Egyptě a na poušti této, a kteříž pokoušeli mne již desetkrát, aniž uposlechli hlasu mého,
Numeri 14. - 23. Neuzří země té, kterouž jsem s přísahou zaslíbil otcům jejich, aniž jí kdo z těch, kteříž mne popouzeli, uhlédá.
Numeri 14. - 24. Ale služebníka svého Kálefa, (nebo v něm byl jiný duch, a cele následoval mne), uvedu jej do země, do kteréž chodil, a símě jeho dědičně obdrží ji.
Numeri 14. - 25. Ale poněvadž Amalechitský a Kananejský bydlí v tom údolí, obraťte se zase zítra, a beřte se na poušť cestou k moři Rudému.
Numeri 14. - 26. Mluvil také Hospodin k Mojžíšovi a Aronovi, řka:
Numeri 14. - 27. Až dokud snášeti budu množství toto zlé, kteréž repce proti mně? Až dokud reptání synů Izraelských, kteříž repcí proti mně, slyšeti budu?
Numeri 14. - 28. Rci jim: Živ jsem já, praví Hospodin, žeť vám učiním tak, jakž jste mluvili v uši mé:
Numeri 14. - 29. Na poušti této padnou mrtvá těla vaše, a všickni, kteříž jste sečteni, podlé všeho počtu vašeho od majících let dvadceti a výše, kteříž jste reptali proti mně,
Numeri 14. - 30. Nevejdete, pravím, vy do země, o kteréž, zdvihna ruku svou, přisáhl jsem, že vás osadím v ní, jediné Kálef, syn Jefonův, a Jozue, syn Nun.
Numeri 14. - 31. Ale dítky vaše malé, o nichž jste řekli, že v loupež budou, ty uvedu, aby užívali země té, kterouž jste vy pohrdli.
Numeri 14. - 32. Těla pak vaše mrtvá padnou na poušti této.
Numeri 14. - 33. A synové vaši budou tuláci na poušti této čtyřidceti let, a ponesou pokutu smilství vašeho, až do konce vyhynou těla vaše na poušti.
Numeri 14. - 34. Podlé počtu dnů, v nichž jste procházeli zemi tu, totiž čtyřidceti dnů, jeden každý den za rok počítaje, ponesete nepravosti své čtyřidceti let, a poznáte pomstu svého odtržení se ode mne.
Numeri 14. - 35. Já Hospodin mluvil jsem, že to učiním všemu tomuto množství zlému, kteréž se zrotilo proti mně; na poušti této do konce zhynou, a tu zemrou.
Numeri 14. - 36. Muži pak ti, kteréž poslal byl Mojžíš k shlédnutí země té, a kteříž, navrátivše se, uvedli v reptání proti němu všecko množství to, haněním ošklivíce zemi,
Numeri 14. - 37. Ti, řku, muži, kteříž haněli zemi, ranou těžkou zemřeli před Hospodinem.
Numeri 14. - 38. Jozue pak, syn Nun, a Kálef, syn Jefonův, živi zůstali z mužů těch, kteříž chodili k vyšetření země.
Numeri 14. - 39. Tedy mluvil Mojžíš slova ta ke všechněm synům Izraelským; i plakal lid velmi.
Numeri 14. - 40. A vstavše ráno, vstoupili na vrch hory, a řekli: Aj, my hotovi jsme, abychom šli k místu, o němž mluvil Hospodin; nebo jsme zhřešili.
Numeri 14. - 41. Jimž řekl Mojžíš: Proč jest to, že vy přestupujete přikázaní Hospodinovo? ješto vám to na dobré nevyjde.
Numeri 14. - 42. Nevstupujte, nebo Hospodin není u prostřed vás, abyste nebyli poraženi od nepřátel vašich.
Numeri 14. - 43. Amalechitský zajisté a Kananejský jest tu před vámi, a padnete od meče, proto že jste se odvrátili od následování Hospodina, aniž také Hospodin bude s vámi.
Numeri 14. - 44. Oni pak předce usilovali vstoupiti na vrch hory, ale truhla smlouvy Hospodinovy a Mojžíš nevycházeli z stanů.
Numeri 14. - 45. Tedy sstoupili Amalechitský a Kananejský, kteříž bydlili na těch horách, a porazili je, a potírali je až do Horma.
Numeri 15. - 1. Mluvil opět Hospodin k Mojžíšovi, řka:
Numeri 15. - 2. Mluv k synům Izraelským a rci jim: Když vejdete do země přebývání vašich, kterouž já dám vám,
Numeri 15. - 3. A budete chtíti obětovati obět ohnivou Hospodinu v zápal, aneb obět buď slíbenou, buď dobrovolnou, aneb při slavnostech vašich, abyste učinili vůni spokojující Hospodina, buďto z skotů, aneb z drobného dobytku:
Numeri 15. - 4. Tedy kdož by koli obětoval dar svůj Hospodinu, obětuj obět suchou, desátý díl efi mouky bělné, zadělané olejem, jehož bude čtvrtý díl míry hin.
Numeri 15. - 5. A vína v obět mokrou čtvrtinku hin obětovati budeš při zápalu, aneb při oběti vítězné k jednomu každému beránku.
Numeri 15. - 6. Při beranu pak obětovati budeš obět suchou, mouky bělné dvě desetiny, zadělané olejem, třetinkou míry hin.
Numeri 15. - 7. Vína také k oběti mokré třetí díl míry hin obětovati budeš u vůni spokojující Hospodina.
Numeri 15. - 8. Jestliže pak obětovati budeš volka v obět zápalnou, aneb v obět k splnění slibu, aneb v obět pokojnou Hospodinu:
Numeri 15. - 9. Tedy budeš obětovati spolu s volkem obět suchou, tři desetiny mouky bělné, zadělané olejem, jehož by byla půlka hin.
Numeri 15. - 10. A vína k oběti mokré obětovati budeš půlku hin. Ta jest obět ohnivá vůně spokojující Hospodina.
Numeri 15. - 11. Tak uděláte s každým volem i s každým skopcem, i s dobytčetem buď ono z ovec neb z koz.
Numeri 15. - 12. Podlé toho, jakž mnoho jich obětovati budete, tak se zachováte při jednom každém z nich.
Numeri 15. - 13. Všeliký obyvatel tak bude to vykonávati, aby obětoval obět ohnivou vůně spokojující Hospodina.
Numeri 15. - 14. Takž bude-li u vás i příchozí, aneb kdokoli mezi vámi v pronárodech vašich, a bude obětovati obět ohnivou vůně spokojující Hospodina, jakž vy se při tom chováte, tak i on chovati se bude.
Numeri 15. - 15. V shromáždění tomto ustanovení jednostejné buď vám i příchozímu, kterýž by u vás byl, ustanovení věčné v pronárodech vašich; jakož vy, tak příchozí bude před Hospodinem.
Numeri 15. - 16. Zákon jednostejný a pořádek jednostejný bude vám i přichozímu kterýž by u vás byl.
Numeri 15. - 17. Mluvil také Hospodin k Mojžíšovi, řka:
Numeri 15. - 18. Mluv k synům Izraelským a rci jim: Když přijdete do země, do kteréž já uvedu vás,
Numeri 15. - 19. Tedy, když počnete jísti chléb země, obětovati budete obět vzhůru pozdvižení Hospodinu.
Numeri 15. - 20. Z prvotin těsta vašeho koláč obětovati budete v obět vzhůru pozdvižení; tak jako obět z humna, obětovati budete ji.
Numeri 15. - 21. Z prvotin těsta vašeho dávati budete Hospodinu obět vzhůru pozdvižení, vy i potomci vaši.
Numeri 15. - 22. A když byste pozbloudili, a neučinili všech přikázaní těch, kteráž mluvil Hospodin k Mojžíšovi,
Numeri 15. - 23. Totiž všech věcí, kteréž přikázal Hospodin vám skrze Mojžíše, od toho dne, v kterémž přikázaní vydal Hospodin, i potom v pronárodech vašich:
Numeri 15. - 24. Tedy jestliže z nedopatření všeho shromáždění to stalo se, obětovati bude všecko množství volka mladého jednoho v obět zápalnou, k vůni spokojující Hospodina, též obět suchou, a obět mokrou při něm podlé pořádku, a kozla jednoho v obět za hřích.
Numeri 15. - 25. I očistí kněz všecko množství synů Izraelských, a odpuštěno jim bude; nebo poblouzení jest. A oni také obětovati budou obět svou, obět ohnivou Hospodinu, a obět za hřích svůj před Hospodinem za poblouzení své.
Numeri 15. - 26. I bude odpuštěno všemu shromáždění synů Izraelských i příchozímu, kterýž jest pohostinu u prostřed nich; nebo všeho lidu poblouzení jest.
Numeri 15. - 27. Jestliže by pak člověk jeden zhřešil z poblouzení, bude obětovati kozu roční v obět za hřích.
Numeri 15. - 28. I očistí kněz duši pobloudilou, kteráž zhřešila poblouzením před Hospodinem; očistí ji, a budeť jí odpuštěno.
Numeri 15. - 29. Domácímu mezi syny Izraelskými i příchozímu, kterýž pohostinu mezi nimi jest, zákon tento jednostejný bude vám, když by kdo zhřešil z poblouzení.
Numeri 15. - 30. Člověk pak, kterýž by z pychu svévolně zhřešil, tak doma zrozený jako příchozí, takový potupil velice Hospodina; protož vyhlazen bude z prostředku lidu svého.
Numeri 15. - 31. Nebo slovem Hospodinovým pohrdl, a přikázaní jeho za nic sobě položil; protož konečně vyhlazen bude člověk ten, a nepravost jeho zůstane na něm.
Numeri 15. - 32. Stalo se pak, když synové Izraelští byli na poušti, že nalezli jednoho, an sbírá dříví v den sobotní.
Numeri 15. - 33. A ti, kteříž ho nalezli sbírajícího dříví, přivedli jej k Mojžíšovi a k Aronovi i ke všemu množství.
Numeri 15. - 34. I dali jej do vězení; nebo ještě nebylo jim oznámeno, co by s ním mělo činěno býti.
Numeri 15. - 35. I řekl Hospodin Mojžíšovi: Smrtí ať umře člověk ten; nechať ho bez milosti ukamenuje všecko množství vně za stany.
Numeri 15. - 36. A protož vyvedli jej všecko množství ven za stany, a uházeli ho kamením, až umřel, jakož rozkázal Hospodin.
Numeri 15. - 37. I mluvil Hospodin k Mojžíšovi, řka:
Numeri 15. - 38. Mluv k synům Izraelským a rci jim, ať sobě dělají třepení široké na podolcích oděvů svých všickni rodové jejich, a ať dávají nad třepením šňůrku modrou.
Numeri 15. - 39. A to budete míti za premování, na něžto hledíce, rozpomínati se budete na všecka přikázaní Hospodinova, abyste je činili, a nepustíte se po žádosti srdce svého, a po očích svých, jichžto následujíce, smilnili byste,
Numeri 15. - 40. Ale abyste pamatovali a činili všecka přikázaní má, a byli svatí Bohu svému.
Numeri 15. - 41. Já jsem Hospodin Bůh váš, kterýž jsem vyvedl vás z země Egyptské, abych vám byl za Boha: Já Hospodin Bůh váš.
Numeri 16. - 1. Chóre pak syn Izarův, syna Kahat z pokolení Léví, vytrhl se z jiných, tolikéž Dátan a Abiron, synové Eliabovi, také Hon, syn Feletův, z synů Rubenových,
Numeri 16. - 2. A povstali proti Mojžíšovi, i jiných mužů z synů Izraelských dvě stě a padesáte, knížata shromáždění, kteříž svoláváni byli do rady, muži slovoutní.
Numeri 16. - 3. A sebravše se proti Mojžíšovi a proti Aronovi, řekli jim: Příliště to již na vás; všecko zajisté množství toto, všickni tito svatí jsou, a u prostřed nich jest Hospodin. Pročež se tedy vyzdvihujete nad shromážděním Hospodinovým?
Numeri 16. - 4. To když uslyšel Mojžíš, padl na tvář svou,
Numeri 16. - 5. A mluvil k Chóre a ke vší rotě jeho, řka: Ráno ukáže Hospodin, kdo jsou jeho, a kdo jest svatý, i kdo před něj předstupovati má; nebo kohožkoli vyvolil, tomu rozkáže přistoupiti k sobě.
Numeri 16. - 6. Toto učiňte: Vezměte sobě kadidlnice, ty Chóre i všecko shromáždění tvé,
Numeri 16. - 7. A naklaďte do nich uhlí, a vložte na ně kadidla před Hospodinem zítra; i stane se, že kohožkoli vyvolí Hospodin, ten bude svatý. Příliště to již na vás, synové Léví.
Numeri 16. - 8. I řekl Mojžíš k Chóre: Slyšte, prosím, synové Léví.
Numeri 16. - 9. Zdaliž málo vám to jest, že vás oddělil Bůh Izraelský ode všeho množství Izraelského, a rozkázal vám přistupovati k sobě, abyste vykonávali službu příbytku Hospodinova, a abyste stáli před shromážděním, a sloužili jim,
Numeri 16. - 10. A vzal tě sobě, a všecky bratří tvé syny Léví s tebou, a že ještě přes to i kněžství hledáte?
Numeri 16. - 11. Protož věz, že ty a všickni tvoji jste ti, kteříž se rotíte proti Hospodinu; nebo Aron co jest, že jste reptali proti němu?
Numeri 16. - 12. Tedy poslal Mojžíš, aby zavolali Dátana a Abirona, synů Eliabových. Kteříž odpověděli: Nepůjdem.
Numeri 16. - 13. Cožť se ještě málo zdá, že jsi vyvedl nás z země oplývající mlékem a strdí, abys nás zmořil na poušti, že také chceš i panovati nad námi, a rozkazovati nám?
Numeri 16. - 14. A ještě jsi nás neuvedl do země oplývající mlékem a strdí, aniž jsi nám dal v dědictví rolí a vinic. Zdali oči mužům těmto vyloupiti chceš? Nepůjdeme.
Numeri 16. - 15. I rozhněval se Mojžíš velmi, a řekl k Hospodinu: Nepatřiž na oběti jejich. Ani jednoho osla od nich jsem nevzal, aniž jsem komu z nich co zlého učinil.
Numeri 16. - 16. Potom řekl Mojžíš k Chóre: Ty a všickni tvoji, postavte se zítra před Hospodinem, ty i oni, též i Aron.
Numeri 16. - 17. A vezmouce jeden každý kadidlnici svou, dáte do nich kadidla, a postavíte se před Hospodinem, jeden každý s kadidlnicí svou; dvě stě a padesáte kadidlnic bude, ty také i Aron, každý s kadidlnicí svou.
Numeri 16. - 18. Tedy vzal jeden každý kadidlnici svou, a nabravše do nich uhlí, vložili na ně i kadidla, a stáli u dveří stánku úmluvy, i Mojžíši Aron.
Numeri 16. - 19. Chóre pak již byl sebral proti nim všecko množství ke dveřím stánku úmluvy; i ukázala se sláva Hospodinova všemu množství.
Numeri 16. - 20. I mluvil Hospodin k Mojžíšovi a k Aronovi, řka:
Numeri 16. - 21. Oddělte se z prostředku množství tohoto, ať je v okamžení zahladím.
Numeri 16. - 22. Kteřížto padše na tváři své, řekli: Bože silný, Bože duchů i všelikého těla, jediný tento člověk zhřešil, a což na všecko shromáždění hněvati se budeš?
Numeri 16. - 23. Tedy mluvil Hospodin k Mojžíšovi, řka:
Numeri 16. - 24. Mluv k množství a rci: Odstupte od příbytku Chóre, Dátana a Abirona.
Numeri 16. - 25. A vstav Mojžíš, šel k Dátanovi a Abironovi; i šli za ním starší Izraelští.
Numeri 16. - 26. A mluvil k množství, řka: Odstupte, prosím, od stanů bezbožných mužů těchto, aniž se čeho dotýkejte, což jejich jest, abyste nebyli zachváceni ve všech hříších jejich.
Numeri 16. - 27. I odstoupili se všech stran od příbytku Chóre, Dátana a Abirona; ale Dátan a Abiron vyšedše, stáli u dveří stanů svých, i ženy jejich a synové jejich, i maličcí jejich.
Numeri 16. - 28. Tedy řekl Mojžíš: Po tomto poznáte, že Hospodin poslal mne, abych činil všecky skutky tyto, a že nic o své ujmě nečiním:
Numeri 16. - 29. Jestliže tak jako jiní lidé mrou, zemrou i tito, a navštívením obecným všechněm lidem jestliže navštíveni budou, neposlal mne Hospodin.
Numeri 16. - 30. Pakliť něco nového učiní Hospodin, a země, otevra ústa svá, požře je se vším, což mají, a sstoupí-li za živa do pekla, tedy poznáte, že jsou popouzeli muži ti Hospodina.
Numeri 16. - 31. I stalo se, když přestal mluviti slov těch, že rozstoupila se země pod nimi.
Numeri 16. - 32. A otevřevši země ústa svá, požřela je i domy jejich i všecky lidi, kteříž byli s Chóre, i všecken statek jejich.
Numeri 16. - 33. A tak sstoupili oni se vším, což měli, za živa do pekla, a přikryla je země; i zahynuli z prostředku shromáždění.
Numeri 16. - 34. Všickni pak Izraelští, kteříž byli vůkol nich, utíkali, slyšíce křik jejich; nebo řekli: Utecme, aby i nás nesehltila země.
Numeri 16. - 35. Vyšel také oheň od Hospodina, a spálil těch dvě stě a padesáte mužů, kteříž kadili.
Numeri 16. - 36. Tedy mluvil Hospodin k Mojžíšovi, řka:
Numeri 16. - 37. Rci Eleazarovi, synu Arona kněze, ať sbéře kadidlnice z toho spáleniště, a uhlí z nich pryč rozmece, nebo posvěceny jsou,
Numeri 16. - 38. Kadidlnice totiž těch, kteříž proti svým dušem hřešili, a ať je rozkuje na plechy k obložení oltáře; nebo kadili jimi před Hospodinem, protož posvěceny jsou, a budou na znamení synům Izraelským.
Numeri 16. - 39. I sebral Eleazar kněz kadidlnice měděné, jimiž kadili ti, kteříž spáleni jsou, a rozkovali je k obložení oltáře,
Numeri 16. - 40. Pro budoucí pamět synům Izraelským, aby nepřistupoval žádný jiný, kdož by nebyl z rodu Aronova, k kadění před Hospodinem, aby se mu nestalo jako Chóre a jako rotě jeho, jakož byl mluvil jemu Hospodin skrze Mojžíše.
Numeri 16. - 41. Nazejtří pak reptalo všecko množství synů Izraelských na Mojžíše a na Arona, řkouce: Vy jste příčinou smrti lidu Hospodinova.
Numeri 16. - 42. I stalo se, když se opět sbíral lid proti Mojžíšovi a proti Aronovi, že se ohlédli k stánku úmluvy, a aj, přikryl jej oblak, a ukázala se sláva Hospodinova.
Numeri 16. - 43. Přišel také Mojžíš s Aronem před stánek úmluvy.
Numeri 16. - 44. I mluvil Hospodin k Mojžíšovi, řka:
Numeri 16. - 45. Vyjděte z prostředku množství tohoto, a zahladím je v okamžení. I padli na tváři své.
Numeri 16. - 46. Tedy řekl Mojžíš Aronovi: Vezma kadidlnici, dej do ní uhlí z oltáře, a vlož kadidla, a běž rychle k množství a očisť je; nebo vyšla prchlivost od tváři Hospodinovy, a již rána se začala.
Numeri 16. - 47. I vzav Aron kadidlnici, jakž rozkázal Mojžíš, běžel do prostřed shromáždění, (a aj, rána již se byla začala v lidu,) a zakadiv, očistil lid.
Numeri 16. - 48. A stál mezi mrtvými a živými; i zastavena jest rána.
Numeri 16. - 49. Bylo pak těch, kteříž od té rány zemřeli, čtrnácte tisíců a sedm set, kromě těch, jenž zemřeli příčinou Chóre.
Numeri 16. - 50. I navrátil se Aron k Mojžíšovi, ke dveřím stánku úmluvy, když ta rána přetržena byla.
Numeri 17. - 1. Tedy mluvil Hospodin k Mojžíšovi, řka:
Numeri 17. - 2. Mluv k synům Izraelským, a vezmi od nich po jednom prutu z každého domu otců, totiž ode všech knížat jejich, vedlé domů otců jich dvanácte prutů, a jednoho každého jméno napíšeš na prutu jeho.
Numeri 17. - 3. Jméno pak Aronovo napíšeš na prutu Léví; nebo jeden každý prut bude místo jednoho předního z domu otců jejich.
Numeri 17. - 4. I necháš jich v stánku úmluvy před svědectvím, kdež přicházím k vám.
Numeri 17. - 5. I stane se, že kohož vyvolím, toho prut zkvetne; a tak spokojím a svedu s sebe reptání synů Izraelských, kterýmž repcí na vás.
Numeri 17. - 6. Ty věci když mluvil Mojžíš k synům Izraelským, dali jemu všecka jejich knížata pruty své, jedno každé kníže prut z domu otce svého, totiž prutů dvanácte, prut pak Aronův byl též mezi pruty jejich.
Numeri 17. - 7. I zanechal Mojžíš prutů před Hospodinem v stánku svědectví.
Numeri 17. - 8. Nazejtří pak přišel Mojžíš do stánku svědectví, a aj, vyrostl prut Aronův z domu Léví, a vypustiv z sebe pupence, zkvetl a vydal mandly zralé.
Numeri 17. - 9. I vynesl Mojžíš všecky ty pruty od tváři Hospodinovy ke všechněm synům Izraelským; a uzřevše je, vzali jeden každý prut svůj.
Numeri 17. - 10. Řekl pak Hospodin Mojžíšovi: Dones zase prut Aronův před svědectví, aby chován byl na znamení proti buřičům zpurným, a tak přítrž učiníš reptání jejich na mne, aby nezemřeli.
Numeri 17. - 11. I učinil tak Mojžíš; jakž byl přikázal jemu Hospodin, tak učinil.
Numeri 17. - 12. Tedy mluvili synové Izraelští k Mojžíšovi, řkouce: Hle, již mřeme, mizíme a všickni my hyneme.
Numeri 17. - 13. Kdožkoli blízko přistoupá k příbytku Hospodinovu, umírá. Všickni-liž smrtí zhyneme?
Numeri 18. - 1. A protož řekl Hospodin Aronovi: Ty a synové tvoji i dům otce tvého s tebou ponesete nepravost svatyně; ty také i synové tvoji s tebou ponesete nepravost kněžství svého.
Numeri 18. - 2. Bratří také své, pokolení Léví, čeled otce svého připoj k sobě, ať jsou při tobě a posluhují tobě; ty pak a synové tvoji s tebou před stánkem svědectví sloužiti budete.
Numeri 18. - 3. A pilně ostříhati budou rozkázaní tvého, bedlivi jsouce při všem stánku; a však ať k nádobám svatyně a k oltáři nepřistupují, aby nezemřeli i oni i vy.
Numeri 18. - 4. A přídržeti se budou tebe, pilně ostříhajíce stánku úmluvy při všech službách jeho; a cizí žádný nepřistupuj k vám.
Numeri 18. - 5. Protož pilně ostříhejte svatyně i služby oltáře, ať nepřichází více zůřivá prchlivost na syny Izraelské,
Numeri 18. - 6. Poněvadž jsem já vybral bratří vaše Levíty z synů Izraelských vám, za dar dané Hospodinu, aby konali službu při stánku úmluvy.
Numeri 18. - 7. Ty pak a synové tvoji s tebou ostříhati budete kněžství svého při všech věcech přináležejících k oltáři, a kteréž jsou za oponou, a sloužiti budete. Úřad kněžství vašeho darem jsem vám dal, protož, přistoupil-li by kdo cizí, umře.
Numeri 18. - 8. Mluvil také Hospodin k Aronovi: Aj, já dal jsem tobě k ostříhání oběti své, kteréž se vzhůru pozdvihují; všecko také, což se posvěcuje od synů Izraelských, tobě jsem dal pro pomazání i synům tvým ustanovením věčným.
Numeri 18. - 9. Toto bude tvé z věcí posvěcených, kteréž nepřicházejí na oheň: Všeliká obět jejich, buď suchá obět jejich, neb obět za hřích jejich, aneb obět za provinění jejich, kteréž mi dávati budou, svatosvaté tobě bude to i synům tvým.
Numeri 18. - 10. V svatyni budeš je jísti, každý pohlaví mužského bude je jísti; svaté bude tobě.
Numeri 18. - 11. Tvá tedy bude obět darů jejich, kteráž vzhůru pozdvižena bývá; každou také obět synů Izraelských, kteráž sem i tam obracína bývá, tobě jsem dal a synům tvým, i dcerám tvým s tebou ustanovením věčným. Každý, kdož jest čistý v domě tvém, bude je jísti.
Numeri 18. - 12. Všecko, což předního jest z oleje, a což nejlepšího jest vína a obilé, prvotiny těch věcí, kteréž dají Hospodinu, dal jsem tobě.
Numeri 18. - 13. Prvotiny všech věcí, kteréž rostly v zemi jejich, ty přinesou Hospodinu, a tvé budou. Každý, kdož jest čistý v domě tvém, jísti je bude.
Numeri 18. - 14. Všecko oddané Bohu v Izraeli tvé bude.
Numeri 18. - 15. Cožkoli otvírá život všelikého těla, kteréž obětováno bývá Hospodinu, tak z lidí jako z hovad, tvé bude; prvorozené však z lidí, vyplaceno bude, prvorozené také z nečistých hovad vyplatiti kážeš.
Numeri 18. - 16. Výplata pak jeho, když mu již jeden měsíc bude, vedlé ceny tvé bude pěti loty stříbra podlé lotu svatyně; dvadceti peněz váží lot.
Numeri 18. - 17. Ale prvorozeného z volů, neb z ovcí, neb z koz, nedáš vyplatiti; nebo posvěceny jsou. Krev jejich vykropíš na oltář, a tuk jejich zapálíš, aby byl obětí ohnivou vůně spokojující Hospodina.
Numeri 18. - 18. Maso pak jejich tvé bude; jako hrudí z oběti sem i tam obracení, a jako plece pravé tvé bude.
Numeri 18. - 19. Každou obět vzhůru pozdvižení z věcí posvěcených, kteréž přinášejí synové Izraelští Hospodinu, dal jsem tobě, a synům tvým, i dcerám tvým s tebou ustanovením věčným, smlouvou trvánlivou a věčnou před Hospodinem, tobě i semeni tvému s tebou.
Numeri 18. - 20. Mluvil také Hospodin k Aronovi: V zemi jejich, dědictví ani dílu svého mezi nimi nebudeš míti; já jsem díl tvůj, a dědictví tvé u prostřed synů Izraelských.
Numeri 18. - 21. Synům pak Léví, aj, dal jsem všecky desátky v Izraeli za dědictví, za službu jejich, kterouž vykonávají, sloužíce při stánku úmluvy.
Numeri 18. - 22. A synové Izraelští nechať nepřistupují k stánku úmluvy, aby nenesli hříchu a nezemřeli.
Numeri 18. - 23. Ale sami Levítové konati budou službu při stánku úmluvy, a sami ponesou nepravost svou. Ustanovení věčné v pronárodech vašich to bude, aby dědictví nemívali mezi syny Izraelskými.
Numeri 18. - 24. Nebo desátky synů Izraelských, kteréž přinášeti budou Hospodinu v obět vzhůru pozdvižení, dal jsem Levítům za dědictví; protož jsem o nich řekl: U prostřed synů Izraelských nebudou míti dědictví.
Numeri 18. - 25. I mluvil Hospodin k Mojžíšovi, řka:
Numeri 18. - 26. Mluv k Levítům a rci jim: Když vezmete desátky od synů Izraelských, kteréž jsem vám dal od nich za dědictví vaše, tedy přinesete z nich obět vzhůru pozdvižení Hospodinu, desátky z desátků.
Numeri 18. - 27. A počtena vám bude ta obět vaše jako obilí z humna, a jako víno od presu.
Numeri 18. - 28. Tak vy také přinesete obět vzhůru pozdvižení Hospodinu ze všech desátků svých, kteréž vezmete od synů Izraelských, a dáte z nich obět Hospodinovu Aronovi knězi.
Numeri 18. - 29. Ze všech darů svých přinesete každou obět vzhůru pozdvižení Hospodinu, díl posvěcený všeho, což nejlepšího jest.
Numeri 18. - 30. Díš jim také: Když obětovati budete z toho, což nejlepšího jest, počteno bude Levítům jako úrody z humna, a jako úrody od presu.
Numeri 18. - 31. Jísti pak budete ty desátky na všelikém místě vy i čeled vaše; nebo mzda vaše jest za službu vaši při stánku úmluvy.
Numeri 18. - 32. A neponesete pro to hříchu, když obětovati budete to, což nejlepšího jest; a tak nepoškvrníte věcí posvěcených od synů Izraelských, a nezemřete.
Numeri 19. - 1. I mluvil Hospodin k Mojžíšovi a k Aronovi, řka:
Numeri 19. - 2. Toto jest ustanovení zákona, kteréž přikázal Hospodin, řka: Mluv k synům Izraelským, ať vezmouce, přivedou k tobě jalovici červenou bez vady, na níž by nebylo poškvrny, a na kterouž by ještě jho nebylo kladeno.
Numeri 19. - 3. A dáte ji Eleazarovi knězi, kterýž vyvede ji ven z stanů, a rozkáže ji zabiti před sebou.
Numeri 19. - 4. A vezma Eleazar kněz krve její na prst svůj, kropiti bude jí naproti stánku úmluvy sedmkrát.
Numeri 19. - 5. Potom káže tu jalovici spáliti před očima svýma; kůži její, i maso její, i krev její s lejny jejími dá spáliti.
Numeri 19. - 6. A vezma kněz dřeva cedrového, yzopu a červce dvakrát barveného, uvrže to vše do ohně, v kterémž ta jalovice hoří.
Numeri 19. - 7. I zpéře kněz roucha svá, a tělo své umyje vodou; potom vejde do stanů, a bude nečistý až do večera.
Numeri 19. - 8. Takž také i ten, kterýž ji pálil, zpéře roucha svá u vodě, a tělo své obmyje vodou, a nečistý bude až do večera.
Numeri 19. - 9. Popel pak té jalovice spálené smete muž čistý, a vysype jej vně za stany na místě čistém, aby byl všechněm synům Izraelským chován k vodě očištění, kteráž bude k očištění za hřích.
Numeri 19. - 10. A ten, kdož by smetl popel té jalovice, zpéře roucha svá a nečistý bude až do večera. A budou to míti synové Izraelští i příchozí, kterýž jest pohostinu u prostřed nich, za ustanovení věčné.
Numeri 19. - 11. Kdo by se dotkl těla kteréhokoli mrtvého člověka, nečistý bude za sedm dní.
Numeri 19. - 12. Takový očišťovati se bude tou vodou dne třetího a dne sedmého, i bude čistý; neočistí-li se pak dne třetího a dne sedmého, nebudeť čistý.
Numeri 19. - 13. Kdo by koli, dotkna se těla mrtvého člověka, kterýž umřel, neočistil se, příbytku Hospodinova poškvrnil. Protož vyhlazena bude duše ta z Izraele, nebo vodou očišťování není pokropen; nečistýť bude, a nečistota jeho zůstává na něm.
Numeri 19. - 14. Tento jest také zákon, kdyby člověk umřel v stanu: Kdo by koli všel do toho stanu, a kdo by koli byl v stanu, nečistý bude za sedm dní.
Numeri 19. - 15. Tolikéž všeliká nádoba odkrytá, kteráž by neměla svrchu přikryvadla na sobě, nečistá bude.
Numeri 19. - 16. Tak kdož by se koli dotkl na poli buď mečem zabitého, aneb mrtvého, buďto kosti člověka, aneb hrobu, nečistý bude za sedm dní.
Numeri 19. - 17. A vezmou pro nečistého popela z spálené za hřích, a nalejí na něj vody živé do nádoby.
Numeri 19. - 18. Potom vezme člověk čistý yzopu, a omočí jej v té vodě, a pokropí stanu, i všeho nádobí i lidí, kteříž by tu byli, tolikéž toho, kterýž dotkl se kosti, aneb zabitého, aneb mrtvého, aneb hrobu.
Numeri 19. - 19. Pokropí tedy čistý nečistého v den třetí a v den sedmý; a když jej očistí dne sedmého, zpéře šaty své, a umyje se vodou, a čistý bude u večer.
Numeri 19. - 20. Jestliže by pak kdo nečistý jsa, neočistil se, vyhlazena bude duše ta z prostředku shromáždění; nebo svatyně Hospodinovy poškvrnil, vodou očišťování nejsa pokropen; nečistý jest.
Numeri 19. - 21. I bude jim to za ustanovení věčné. Kdož by pak tou vodou očišťování kropil, zpéře roucha svá, a kdož by se dotkl vody očišťování, nečistý bude až do večera.
Numeri 19. - 22. Čehokoli dotkl by se nečistý, nečisté bude; člověk také, kterýž by se dotkl toho, nečistý bude až do večera.
Numeri 20. - 1. I přitáhlo všecko množství synů Izraelských na poušť Tsin, měsíce prvního; i pozůstal lid v Kádes, kdež umřela Maria, a tu jest pochována.
Numeri 20. - 2. A když množství to nemělo vody, sešli se proti Mojžíšovi, a proti Aronovi.
Numeri 20. - 3. I domlouval se lid na Mojžíše, a mluvili, řkouce: Ó kdybychom i my byli zemřeli, když zemřeli bratří naši před Hospodinem!
Numeri 20. - 4. Proč jste jen uvedli shromáždění Hospodinovo na poušť tuto, abychom zde pomřeli i my i dobytek náš?
Numeri 20. - 5. A proč jste nás vyvedli z Egypta, abyste uvedli nás na toto zlé místo, na němž se nerodí ani obilí, ani fíků, ani hroznů, ani jablek zrnatých, na kterémž ani vody ku pití není?
Numeri 20. - 6. Tedy odšel Mojžíš s Aronem od tváři shromáždění ke dveřím stánku úmluvy, a padli na tváři své; i ukázala se sláva Hospodinova nad nimi.
Numeri 20. - 7. A mluvil Hospodin k Mojžíšovi, řka:
Numeri 20. - 8. Vezmi hůl, a shromáždíce všecko množství, ty i Aron bratr tvůj, mluvte k skále této před očima jejich, a vydá vodu svou. I vyvedeš jim vodu z skály, a dáš nápoj všemu množství i dobytku jejich.
Numeri 20. - 9. Tedy vzal Mojžíš hůl před tváří Hospodinovou, jakž rozkázal jemu.
Numeri 20. - 10. I svolali Mojžíš s Aronem všecko množství před skálu, a řekl jim: Slyštež nyní, ó reptáci: Zdali z skály této vyvedeme vám vodu?
Numeri 20. - 11. I pozdvihl Mojžíš ruky své, a udeřil v skálu holí svou po dvakrát; i vyšly vody hojné, a pilo všecko množství i dobytek jejich.
Numeri 20. - 12. Potom řekl Hospodin Mojžíšovi a Aronovi: Že jste mi nevěřili, abyste posvětili mne před očima synů Izraelských, proto neuvedete shromáždění tohoto do země, kterouž jsem jim dal.
Numeri 20. - 13. Toť jsou ty vody sváru, o kteréž svařili se synové Izraelští s Hospodinem, a posvěcen jest v nich.
Numeri 20. - 14. I poslal Mojžíš posly z Kádes k králi Edom, aby řekli: Totoť vzkazuje bratr tvůj Izrael: Ty víš o všech těžkostech, kteréž přišly na nás,
Numeri 20. - 15. Že sstoupili otcové naši do Egypta, a bydlili jsme tam za mnoho let. Egyptští pak ssužovali nás i otce naše.
Numeri 20. - 16. A volali jsme k Hospodinu, kterýž uslyšel hlas náš, a poslav anděla, vyvedl nás z Egypta, a aj, již jsme v Kádes městě, při pomezí tvém.
Numeri 20. - 17. Nechť, prosím, projdeme skrze zemi tvou. Nepůjdeme přes rolí, ani přes vinice, aniž píti budeme vody z čí studnice; cestou královskou půjdeme a neuchýlíme se na pravo ani na levo, dokavadž nepřejdeme mezí tvých.
Numeri 20. - 18. Jemužto odpověděl Edom: Nechoď skrze mou zemi, abych s mečem nevyšel v cestu tobě.
Numeri 20. - 19. I řekli mu synové Izraelští: Obecnou silnicí půjdeme, a jestliže vody tvé napili bychom se, buď my neb dobytek náš, zaplatíme ji; nic jiného nežádáme, toliko pěší abychom prošli.
Numeri 20. - 20. Odpověděl: Neprojdeš. A vytáhl proti nim Edom s množstvím lidu a s silou velikou.
Numeri 20. - 21. Když tedy nedopustil Edom Izraelovi, aby přešel meze jeho, uchýlil se Izrael od něho.
Numeri 20. - 22. A hnuvše se synové Izraelští i všecko množství jejich z Kádes, přišli na horu řečenou Hor.
Numeri 20. - 23. I mluvil Hospodin k Mojžíšovi a Aronovi na hoře Hor, při pomezí země Edom, řka:
Numeri 20. - 24. Připojen bude Aron k lidu svému; nebo nevejde do země, kterouž jsem dal synům Izraelským, proto že jste odporni byli řeči mé při vodách sváru.
Numeri 20. - 25. Pojmi Arona a Eleazara syna jeho, a uvedeš je na horu Hor.
Numeri 20. - 26. A svlečeš Arona z roucha jeho, a oblečeš v ně Eleazara syna jeho; nebo Aron připojen bude k lidu svému, a tam umře.
Numeri 20. - 27. I učinil Mojžíš, jakž rozkázal Hospodin, a vstoupili na horu Hor před očima všeho množství.
Numeri 20. - 28. A svlékl Mojžíš Arona z roucha jeho, a oblékl v ně Eleazara syna jeho. I umřel tam Aron na pahrbku hory, Mojžíš pak a Eleazar sstoupili s hory.
Numeri 20. - 29. Vidouce pak všecko množství, že umřel Aron, plakali ho za třidceti dní všecken dům Izraelský.
Numeri 21. - 1. To když uslyšel Kananejský král v Arad, kterýž bydlil na poledne, že by táhl Izrael tou cestou, kterouž byli špehéři šli, bojoval s ním, a zajal jich množství.
Numeri 21. - 2. Tedy Izrael učinil slib Hospodinu, řka: Jestliže dáš lid tento v ruce mé, do gruntu zkazím města jejich.
Numeri 21. - 3. I uslyšel Hospodin hlas Izraele a dal mu Kananejské, kterýžto do gruntu zkazil je i města jejich, a nazval jméno toho místa Horma.
Numeri 21. - 4. Potom hnuli se s hory Hor cestou k moři Rudému, aby obešli zemi Idumejskou; i ustával lid velice na cestě.
Numeri 21. - 5. A mluvil lid proti Bohu a proti Mojžíšovi: Proč jste vyvedli nás z Egypta, abychom zemřeli na poušti? Nebo ani chleba ani vody není, a duše naše chléb tento ničemný sobě již zošklivila.
Numeri 21. - 6. Protož dopustil Hospodin na lid hady ohnivé, kteříž jej štípali, tak že množství lidu zemřelo z Izraele.
Numeri 21. - 7. Tedy přišel lid k Mojžíšovi a řekli: Zhřešili jsme nebo jsme mluvili proti Hospodinu a proti tobě; modl se Hospodinu, ať odejme od nás ty hady. I modlil se Mojžíš za lid.
Numeri 21. - 8. I řekl Hospodin Mojžíšovi: Udělej sobě hada podobného těm ohnivým, a vyzdvihni jej na sochu; a každý ušťknutý, když pohledí na něj, živ bude.
Numeri 21. - 9. I udělal Mojžíš hada měděného, a vyzdvihl jej na sochu; a stalo se, když ušťkl had někoho, a on vzhlédl na hada měděného, že zůstal živ.
Numeri 21. - 10. Tedy hnuli se odtud synové Izraelští, a položili se v Obot.
Numeri 21. - 11. Potom pak hnuvše se z Obot, položili se při pahrbcích hor Abarim na poušti, kteráž jest naproti zemi Moábské k východu slunce.
Numeri 21. - 12. Odtud brali se, a položili se v údolí Záred.
Numeri 21. - 13. Opět hnuvše se odtud, položili se u brodu potoka Arnon, kterýž jest na poušti, a vychází z končin Amorejských. Nebo Arnon jest pomezí Moábské mezi Moábskými a Amorejskými.
Numeri 21. - 14. Protož praví se v knize bojů Hospodinových, že proti Vahebovi u vichřici bojoval, a proti potokům Arnon.
Numeri 21. - 15. Nebo tok těch potoků, kterýž se nachyluje ku položení Ar, ten jde vedlé pomezí Moábského.
Numeri 21. - 16. A odtud táhli do Beer; a to jest to Beer, o němž byl řekl Hospodin k Mojžíšovi: Shromažď lid, a dám jim vodu.
Numeri 21. - 17. Tedy zpíval lid Izraelský písničku tuto: Vystupiž studnice, prozpěvujte o ní;
Numeri 21. - 18. Studnice, kterouž kopala knížata, kterouž vykopali přední z lidu s vydavatelem zákona holemi svými. Z pouště pak brali se do Matana,
Numeri 21. - 19. A z Matana do Nahaliel, z Nahaliel do Bamot,
Numeri 21. - 20. A z Bamot do údolí, kteréž jest na poli Moábském, až k vrchu hory, kteráž leží na proti poušti.
Numeri 21. - 21. Tedy poslal lid Izraelský posly k Seonovi králi Amorejskému, řka:
Numeri 21. - 22. Nechť jdeme skrze zemi tvou. Neuchýlíme se ani do pole, ani do vinic, ani z studnic vody píti nebudeme, ale cestou královskou půjdeme, dokavadž nepřejdeme pomezí tvého.
Numeri 21. - 23. I nedopustil Seon jíti lidu Izraelskému skrze krajinu svou, nýbrž sebrav Seon všecken lid svůj, vytáhl proti lidu Izraelskému na poušť, a přitáh do Jasa, bojoval proti Izraelovi.
Numeri 21. - 24. I porazil jej lid Izraelský mečem, a vzal v dědictví zemi jeho, od Arnon až do Jabok, a až do země synů Ammon; nebo pevné bylo pomezí Ammonitských.
Numeri 21. - 25. Tedy vzal Izrael všecka ta města, a přebýval ve všech městech Amorejských, v Ezebon a ve všech městečkách jeho.
Numeri 21. - 26. Nebo Ezebon bylo město Seona krále Amorejského, kterýž když bojoval proti králi Moábskému prvnímu, vzal mu všecku zemi jeho z rukou jeho až do Arnon.
Numeri 21. - 27. Protož říkávali v přísloví: Poďte do Ezebon, aby vystaveno bylo a vzděláno město Seonovo.
Numeri 21. - 28. Nebo oheň vyšel z Ezebon, a plamen z města Seon, i spálil Ar Moábských a obyvatele výsosti Arnon.
Numeri 21. - 29. Běda tobě Moáb, zahynuls lide Chámos; dal syny své v utíkání, a dcery své v zajetí králi Amorejskému Seonovi.
Numeri 21. - 30. A království jejich zahynulo od Ezebon až do Dibon, a vyhladili jsme je až do Nofe, kteréž jest až k Medaba.
Numeri 21. - 31. A tak bydlil Izrael v zemi Amorejské.
Numeri 21. - 32. Potom poslal Mojžíš, aby shlédli Jazer, kteréž vzali i s městečky jeho; a tak vyhnal Amorejské, kteříž tam bydlili.
Numeri 21. - 33. Obrátivše se pak, táhli cestou k Bázan. I vytáhl Og, král Bázan, proti nim, on i všecken lid jeho, aby bojoval v Edrei.
Numeri 21. - 34. Tedy řekl Hospodin Mojžíšovi: Neboj se ho; nebo v ruce tvé dal jsem jej, i všecken lid jeho, i zemi jeho, a učiníš jemu tak, jakož jsi učinil Seonovi, králi Amorejskému, kterýž bydlil v Ezebon.
Numeri 21. - 35. I porazili jej i syny jeho, i všecken lid jeho, tak že žádný živý po něm nezůstal, a uvázali se dědičně v zemi jeho.
Numeri 22. - 1. I táhli synové Izraelští a položili se na polích Moábských, nedocházeje k Jordánu, naproti Jerichu.
Numeri 22. - 2. A viděl Balák, syn Seforův, všecko, co učinil Izrael Amorejskému.
Numeri 22. - 3. I bál se Moáb toho lidu velmi, proto že ho bylo mnoho, a svíral se pro přítomnost synů Izraelských.
Numeri 22. - 4. Protož řekl Moáb k starším Madianským: Tudíž toto množství požere všecko, což jest vůkol nás, jako sžírá vůl trávu polní. Byl pak Balák, syn Seforův, toho času králem Moábským.
Numeri 22. - 5. I poslal posly k Balámovi, synu Beorovu, do města Petor, kteréž jest při řece v zemi vlasti jeho, aby povolal ho, řka: Aj, lid vyšel z Egypta, aj, přikryl svrchek země, a usazuje se proti mně.
Numeri 22. - 6. Protož nyní poď medle, zlořeč mně k vůli lidu tomuto,nebo silnější mne jest; snad svítězím nad ním, a porazím jej, aneb vyženu z země této. Vím zajisté, že komuž ty žehnáš, požehnaný bude, a komuž ty zlořečíš, bude zlořečený.
Numeri 22. - 7. Tedy šli starší Moábští a starší Madianští, nesouce v rukou svých peníze za zlořečení; i přišli k Balámovi, a vypravovali mu slova Balákova.
Numeri 22. - 8. On pak řekl jim: Pobuďte zde přes tuto noc, a dám vám odpověd, jakž mi mluviti bude Hospodin. I zůstala knížata Moábská s Balámem.
Numeri 22. - 9. Přišel pak Bůh k Balámovi a řekl: Kdo jsou ti muži u tebe?
Numeri 22. - 10. Odpověděl Balám Bohu: Balák, syn Seforův, král Moábský, poslal ke mně, řka:
Numeri 22. - 11. Aj, lid ten, kterýž vyšel z Egypta, přikryl svrchek země; protož nyní poď, proklň mi jej, snad svítězím, bojuje s ním, a vyženu jej.
Numeri 22. - 12. I řekl Bůh k Balámovi: Nechoď s nimi, aniž zlořeč lidu tomu, nebo požehnaný jest.
Numeri 22. - 13. Tedy Balám vstav ráno, řekl knížatům Balákovým: Navraťte se do země své, nebo nechce mi dopustiti Hospodin, abych šel s vámi.
Numeri 22. - 14. A vstavše knížata Moábská, přišli k Balákovi a řekli: Nechtěl Balám jíti s námi.
Numeri 22. - 15. Tedy opět poslal Balák více knížat a znamenitějších, nežli první.
Numeri 22. - 16. Kteříž přišedše k Balámovi, řekli jemu: Toto praví Balák, syn Seforův: Nezpěčuj se, prosím, přijíti ke mně.
Numeri 22. - 17. Nebo velikou ctí tě ctíti chci, a což mi koli rozkážeš, učiním; protož přiď, prosím, proklň mi lid tento.
Numeri 22. - 18. Odpovídaje pak Balám, řekl služebníkům Balákovým: Byť mi pak dal Balák plný dům svůj stříbra a zlata, nemohl bych přestoupiti slova Hospodina Boha svého, a učiniti proti němu malé neb veliké věci.
Numeri 22. - 19. Nyní však zůstaňte, prosím, zde i vy také této noci, abych zvěděl, co dále mluviti bude Hospodin se mnou.
Numeri 22. - 20. Přišed pak Bůh k Balámovi v noci, řekl jemu: Poněvadž proto, aby povolali tě, přišli muži tito, vstana, jdi s nimi, a však což přikáži tobě, to čiň.
Numeri 22. - 21. Tedy Balám vstav ráno, osedlal oslici svou, a bral se s knížaty Moábskými.
Numeri 22. - 22. Ale rozpálil se hněv Boží, proto že jel s nimi, a postavil se anděl Hospodinův na cestě, aby mu překazil; on pak seděl na oslici své, maje s sebou dva služebníky své.
Numeri 22. - 23. A když uzřela oslice anděla Hospodinova, an stojí na cestě, a meč jeho vytržený v ruce jeho, uhnula se s cesty, a šla polem. I bil ji Balám, aby ji navedl zase na cestu.
Numeri 22. - 24. A anděl Hospodinův stál na stezce u vinice mezi dvěma zídkami.
Numeri 22. - 25. Viduci pak oslice anděla Hospodinova, přitiskla se ke zdi, přitřela také nohu Balámovi ke zdi; pročež opět bil ji.
Numeri 22. - 26. Potom anděl Hospodinův šel dále, a stál v úzkém místě, kdež nebylo žádné cesty k uchýlení se na pravo neb na levo.
Numeri 22. - 27. A viduci oslice anděla Hospodinova, padla pod Balámem; pročež rozhněval se velmi Balám, a bil oslici kyjem.
Numeri 22. - 28. I otevřel Hospodin ústa oslice, a řekla Balámovi: Cožť jsem učinila, že již po třetí mne biješ?
Numeri 22. - 29. Řekl Balám k oslici: To, že jsi mne v posměch uvedla. Ó bych měl meč v rukou, jistě bych tě již zabil.
Numeri 22. - 30. Odpověděla oslice Balámovi: Zdaliž nejsem oslice tvá? Jezdíval jsi na mně, jak jsi mne dostal, až do dnes; zdaliž jsem kdy obyčej měla tak činiti tobě? Kterýž odpověděl: Nikdy.
Numeri 22. - 31. V tom otevřel Hospodin oči Balámovy, i uzřel anděla Hospodinova, an stojí na cestě, maje meč dobytý v ruce své; a nakloniv hlavy, poklonu učinil na tvář svou.
Numeri 22. - 32. I mluvil k němu anděl Hospodinův: Proč jsi bil oslici svou po třikrát? Aj, já vyšel jsem, abych se protivil tobě; nebo uchýlil jsi se s cesty přede mnou.
Numeri 22. - 33. Když viděla mne oslice, vyhnula mi již po třikrát; a byť mi se byla nevyhnula, již bych byl také tebe zabil, a jí živé nechal.
Numeri 22. - 34. Odpověděl Balám andělu Hospodinovu: Zhřešilť jsem, nebo jsem nevěděl, že ty stojíš proti mně na cestě; protož nyní, jestliže se nelíbí tobě, raději navrátím se domů.
Numeri 22. - 35. Řekl anděl Hospodinův k Balámovi: Jdi s muži těmi, avšak slovo, kteréž mluviti budu tobě, to mluviti budeš. Tedy šel Balám s knížaty Balákovými.
Numeri 22. - 36. Uslyšev pak Balák o příchodu Balámovu, vyšel proti němu do města Moábského, kteréž bylo při řece Arnon, jenž jest při konci pomezí.
Numeri 22. - 37. I řekl Balák Balámovi: Zdaliž jsem víc než jednou neposílal pro tě? Pročež jsi tedy nepřišel ke mně? Proto-li, že bych tě náležitě uctiti nemohl?
Numeri 22. - 38. Odpověděl Balám Balákovi: Aj, již jsem přišel k tobě; nyní pak zdaliž všelijak budu co moci mluviti? Slovo, kteréž vložil Bůh v ústa má, to mluviti budu.
Numeri 22. - 39. I bral se Balám s Balákem, a přijeli do města Husot.
Numeri 22. - 40. Kdežto nabiv Balák volů a ovec, poslal k Balámovi a k knížatům, kteříž s ním byli.
Numeri 22. - 41. Nazejtří pak ráno, pojav Balák Baláma, uvedl ho na výsosti modly Bál, odkudž shlédl i nejdalší díl lidu Izraelského.
Numeri 23. - 1. A řekl Balám Balákovi: Udělej mi tuto sedm oltářů, a připrav mi také sedm volků a sedm skopců.
Numeri 23. - 2. I udělal Balák, jakž mluvil Balám. Tedy obětoval Balák a Balám volka a na každém oltáři.
Numeri 23. - 3. Řekl pak Balám Balákovi: Postůj při oběti své zápalné, a půjdu, zdali by se potkal se mnou Hospodin, a což by koli mně ukázal, povím tobě. I odšel sám.
Numeri 23. - 4. I potkal se Bůh s Balámem, a řekl jemu Balám: Sedm oltářů zpořádal jsem, a obětoval jsem volka a skopce na každém oltáři.
Numeri 23. - 5. Vložil pak Hospodin slovo v ústa Balámova a řekl: Navrať se k Balákovi a tak mluv.
Numeri 23. - 6. I navrátil se k němu, a nalezl jej, an stojí při oběti své zápalné, i všecka knížata Moábská.
Numeri 23. - 7. Tedy vzav před sebe přísloví své, řekl: Z Aram přivedl mne Balák král Moábský, z hor východních, řka: Poď, zlořeč mi k vůli Jákoba, a poď, vydej klatbu na Izraele.
Numeri 23. - 8. Proč bych zlořečil, komuž Bůh silný nezlořečí? A proč bych klel, kohož Hospodin neproklíná?
Numeri 23. - 9. Když s vrchu skal hledím na něj, a s pahrbků spatřuji jej, aj, lid ten sám bydlí, a k jiným národům se nepřiměšuje.
Numeri 23. - 10. Kdo sečte prach Jákobův? a kdo počet? Kdo sečte čtvrtý díl Izraelského lidu? Ó bych já umřel smrtí spravedlivých, a dokonání mé ó by bylo jako i jeho!
Numeri 23. - 11. I řekl Balák Balámovi: Což mi to děláš? Abys zlořečil nepřátelům mým, povolal jsem tě, a ty pak ustavičně dobrořečíš jim.
Numeri 23. - 12. Kterýž odpovídaje, řekl: Zdali toho, což Hospodin vložil v ústa má, nemám šetřiti, abych tak mluvil?
Numeri 23. - 13. I řekl jemu Balák: Poď, prosím, se mnou na jiné místo, odkudž bys viděl jej, (toliko zadní díl jeho viděti budeš, a všeho nebudeš viděti), a proklň mi jej odtud.
Numeri 23. - 14. I pojav jej, vyvedl ho na rovinu Zofim, na vrch jednoho pahrbku, a udělav sedm oltářů, obětoval volka a skopce na každém oltáři.
Numeri 23. - 15. Řekl pak Balákovi: Postůj tuto při zápalné oběti své, a já půjdu tamto vstříc Hospodinu.
Numeri 23. - 16. I potkal se Hospodin s Balámem, a vloživ slovo v ústa jeho, řekl: Navrať se k Balákovi a mluv tak.
Numeri 23. - 17. Přišel tedy k němu, a hle, on stál při zápalné oběti své, a knížata Moábská s ním. Jemužto řekl Balák: Co mluvil Hospodin?
Numeri 23. - 18. A on vzav přísloví své, řekl: Povstaň Baláku a slyš, pozoruj mne, synu Seforův.
Numeri 23. - 19. Bůh silný není jako člověk, aby klamal, a jako syn člověka, aby se měnil. Což by řekl, zdaliž neučiní? Což by promluvil, zdali neutvrdí toho?
Numeri 23. - 20. Hle, abych dobrořečil, přijal jsem to na sebe; nebo dobrořečilť jest, a já toho neodvolám.
Numeri 23. - 21. Nepatříť na nepravosti v Jákobovi, aniž hledí na přestoupení v Izraeli; Hospodin Bůh jeho jestiť s ním, a zvuk krále vítězícího v něm.
Numeri 23. - 22. Bůh silný vyvedl je z Egypta, jako silou jednorožcovou byv jim.
Numeri 23. - 23. Nebo není kouzlů proti Jákobovi, ani zaklínání proti Izraelovi; již od toho času vypravováno bude o Jákobovi a Izraelovi, co učinil s ním Bůh silný.
Numeri 23. - 24. Aj, lid jakožto silný lev povstane, a jakožto lvíče vzchopí se; nepoloží se, dokudž by nejedl loupeže, a dokudž by nevypil krve zbitých.
Numeri 23. - 25. I řekl Balák Balámovi: Aniž mu již zlořeč více, ani dobrořeč.
Numeri 23. - 26. Jemuž odpověděl Balám, řka: Zdaližť jsem nepravil, že, což by mi koli mluvil Hospodin, to učiním?
Numeri 23. - 27. I řekl Balák Balámovi: Poď, prosím, povedu tě na jiné místo, odkudž snad líbiti se bude Bohu, abys mi je proklel.
Numeri 23. - 28. A pojav Balák Baláma, uvedl jej na vrch hory Fegor, kteráž leží naproti poušti.
Numeri 23. - 29. Tedy řekl Balám Balákovi: Udělej mi tuto sedm oltářů, a připrav mi také sedm volků a sedm skopců.
Numeri 23. - 30. I učinil Balák, jakž řekl Balám, a obětoval volka a skopce na každém oltáři.
Numeri 24. - 1. Vida pak Balám, že by se líbilo Hospodinu, aby dobrořečil Izraelovi, již více nešel jako prvé, jednou i po druhé, k čárům svým, ale obrátil tvář svou proti poušti.
Numeri 24. - 2. A pozdvih očí svých, viděl Izraele bydlícího v staních po svých pokoleních, a byl nad ním duch Boží.
Numeri 24. - 3. I vzav podobenství své, dí: Řekl Balám, syn Beorův, řekl muž mající otevřené oči,
Numeri 24. - 4. Řekl slyšící výmluvnosti Boha silného, kterýž vidění všemohoucího vidí, kterýž když padne, otevřené má oči:
Numeri 24. - 5. Jak velmi krásní jsou stánkové tvoji, Jákobe, příbytkové tvoji, Izraeli!
Numeri 24. - 6. Tak jako se potokové rozšiřují, jako zahrady vedlé řeky, jako stromoví aloes, kteréž štípil Hospodin, jako cedrové podlé vod.
Numeri 24. - 7. Poteče voda z okovu jeho, a símě jeho u vodách mnohých. A král jeho vyvýšen bude více než Agag, a vyzdvihne se království jeho.
Numeri 24. - 8. Bůh silný vyvedl jej z Egypta, jako udatnost jednorožcova jest jemu; sžereť národy protivné sobě, a kosti jich potře a střelami svými prostřílí.
Numeri 24. - 9. Složil se a ležel jako lvíče, a jako lev zůřivý; kdo jej zbudí? Kdo by požehnání dával tobě, požehnaný bude, a kdožť by zlořečil, bude zlořečený.
Numeri 24. - 10. Tedy zapáliv se hněvem Balák proti Balámovi, tleskl rukama svýma a řekl Balámovi: Abys zlořečil nepřátelům mým, povolal jsem tebe, a aj, ustavičně dobrořečil jsi jim již po třikrát.
Numeri 24. - 11. Protož nyní navrať se raději k místu svému. Bylť jsem řekl: Velikou ctí tě ctíti chci, a hle, Hospodin zbavil tě cti.
Numeri 24. - 12. Jemuž odpověděl Balám: Však hned poslům tvým, kteréž jsi poslal ke mně, mluvil jsem, řka:
Numeri 24. - 13. Byť mi dal Balák plný dům svůj stříbra a zlata, nebudu moci přestoupiti řeči Hospodinovy, abych činil dobré neb zlé sám od sebe; což mi Hospodin oznámí, to mluviti budu,
Numeri 24. - 14. (Ale však ještě já, již odcházeje k lidu svému, počkej, poradím tobě,) co učiní lid ten lidu tvému v posledních dnech.
Numeri 24. - 15. Tedy vzav podobenství své, dí: Řekl Balám, syn Beorův, řekl muž mající oči otevřené,
Numeri 24. - 16. Řekl slyšící výmluvnosti Boha silného, kterýž zná naučení nejvyššího, a vidění všemohoucího vidí, kterýž když padne, otevřené má oči:
Numeri 24. - 17. Uzřímť jej, ale ne nyní, pohledím na něj, ale ne z blízka. Vyjdeť hvězda z Jákoba, a povstane berla z Izraele, kteráž poláme knížata Moábská, a zkazí všecky syny Set.
Numeri 24. - 18. I bude Edom podmaněn, a Seir v vládařstí přijde nepřátelům svým; nebo Izrael zmužile sobě počínati bude.
Numeri 24. - 19. Panovati bude pošlý z Jákoba, a zahladí ostatky z každého města.
Numeri 24. - 20. A když uzřel Amalecha, vzav podobenství své, řekl: Jakož počátek národů Amalech, tak konec jeho do gruntu zahyne.
Numeri 24. - 21. Uzřev pak Cinea, vzav podobenství své, řekl: Pevný jest příbytek tvůj, a na skále založils hnízdo své;
Numeri 24. - 22. Ale však vyhnán bude Cineus, Assur zajatého jej povede.
Numeri 24. - 23. Opět vzav podobenství své, řekl: Ach, kdo bude živ, když toto učiní Bůh silný?
Numeri 24. - 24. A bárky z země Citim připlynou a ssouží Assyrské, ssouží také Židy, ale i ten lid do konce zahyne.
Numeri 24. - 25. Potom vstav Balám, odšel a navrátil se na místo své; Balák také odšel cestou svou.
Numeri 25. - 1. V tom, když pobyl Izrael v Setim, počal lid smilniti s dcerami Moábskými.
Numeri 25. - 2. Kteréž pozvaly lidu k obětem bohů svých; i jedl lid, a klaněli se bohům jejich.
Numeri 25. - 3. I připojil se lid Izraelský k modle Belfegor, a popudila se prchlivost Hospodinova proti Izraelovi.
Numeri 25. - 4. I řekl Hospodin Mojžíšovi: Vezmi všecka knížata lidu, a zvěšej ty nešlechetníky Hospodinu před sluncem, aby se odvrátila prchlivost Hospodinova od Izraele.
Numeri 25. - 5. I řekl Mojžíš soudcům Izraelským: Zabí jeden každý z svých všelikého, kterýž se připojil k modle Belfegor.
Numeri 25. - 6. A aj, jeden z synů Izraelských přišel, a přivedl k bratřím svým ženu Madianku, na odivu Mojžíšovi i všemu množství synů Izraelských; oni pak plakali u dveří stánku úmluvy.
Numeri 25. - 7. To když uzřel Fínes, syn Eleazara, syna Aronova, kněze, vyvstal z prostředku množství toho, a vzal kopí do ruky své.
Numeri 25. - 8. A všed za mužem Izraelským do stanu, probodl je oba dva, muže Izraelského, i ženu tu skrze břicho její; i odvrácena jest rána od synů Izraelských.
Numeri 25. - 9. Zhynulo jich pak od té rány dvadceti čtyři tisíce.
Numeri 25. - 10. Tedy mluvil Hospodin k Mojžíšovi, řka:
Numeri 25. - 11. Fínes, syn Eleazara kněze, syna Aronova, odvrátil prchlivost mou od synů Izraelských, kdyžto horlil horlivostí mou u prostřed nich, tak abych neshladil synů Izraelských v horlivosti své.
Numeri 25. - 12. Protož díš: Aj, já dám jemu smlouvu svou pokoje.
Numeri 25. - 13. I bude míti on i símě jeho po něm smlouvu kněžství věčného, proto že horlil pro Boha svého, a očistil syny Izraelské.
Numeri 25. - 14. A bylo jméno muže Izraelského zabitého, kterýž byl zabit s Madiankou, Zamri, syn Sálův, kníže domu otce svého z pokolení Simeonova.
Numeri 25. - 15. Jméno pak ženy Madianky zabité, Kozbi, dcera Sur, kterýž byl přední v národu svém, v domě otce svého mezi Madianskými.
Numeri 25. - 16. I mluvil Hospodin k Mojžíšovi, řka:
Numeri 25. - 17. Nepřátelsky zacházejte s těmi Madianskými, a zbíte je.
Numeri 25. - 18. Nebo i oni nepřátelsky a lstivě chovali se k vám, a oklamali vás skrze modlu Fegor, a skrze Kozbu, dceru knížete Madianského, sestru svou, kteráž zabita jest v den pomsty přišlé z příčiny Fegor.
Numeri 26. - 1. I stalo se po té ráně, že mluvil Hospodin k Mojžíšovi a Eleazarovi, synu Arona kněze, řka:
Numeri 26. - 2. Sečtěte všecko množství synů Izraelských, od dvadcítiletých a výše po domích otců jejich, všecky, kteříž by mohli jíti k boji v Izraeli.
Numeri 26. - 3. Tedy mluvil Mojžíš a Eleazar kněz k nim na polích Moábských, při Jordánu proti Jerichu, řka:
Numeri 26. - 4. Sečtěte lid od dvadceti let majících a výše, jakž rozkázal Hospodin Mojžíšovi a synům Izraelským, kteříž byli vyšli z země Egyptské.
Numeri 26. - 5. Ruben prvorozený byl Izraelův. Synové Rubenovi: Enoch, z něhož pošla čeled Enochitská; Fallu, z něhož čeled Fallutská;
Numeri 26. - 6. Ezron, z něhož čeled Ezronitská; Charmi, z něhož čeled Charmitská.
Numeri 26. - 7. Ty jsou čeledi Rubenovy. A bylo jich sečtených čtyřidceti tři tisíce, sedm set a třidceti.
Numeri 26. - 8. A syn Fallův Eliab.
Numeri 26. - 9. Synové pak Eliabovi: Nemuel, a Dátan, a Abiron. To jsou ti, Dátan a Abiron, přední z shromáždění, kteříž se vadili s Mojžíšem a s Aronem v spiknutí Chóre, když odporni byli Hospodinu.
Numeri 26. - 10. Pročež otevřela země ústa svá, a požřela je i Chóre, tehdáž když zemřela ta rota, a oheň spálil těch dvě stě a padesáte mužů, kteříž byli za příklad jiným.
Numeri 26. - 11. Synové pak Chóre nezemřeli.
Numeri 26. - 12. Synové Simeonovi po čeledech svých: Namuel, z něhož čeled Namuelitská; Jamin, z něhož čeled Jaminská; Jachin, z něhož čeled Jachinská;
Numeri 26. - 13. Sohar, z něhož čeled Soharská; Saul, z něhož čeled Saulitská.
Numeri 26. - 14. Ty jsou čeledi Simeonovy, jichž bylo dvamecítma tisíců a dvě stě.
Numeri 26. - 15. Synové Gád po čeledech svých: Sefon, z něhož čeled Sefonitská; Aggi, z něhož čeled Aggitská; Suni, z něhož čeled Sunitská;
Numeri 26. - 16. Ozni, z něhož čeled Oznitská; Heri, z něhož čeled Heritská;
Numeri 26. - 17. Arodi, z něhož čeled Aroditská; Areli, z něhož čeled Arelitská.
Numeri 26. - 18. Ty jsou čeledi synů Gád, podlé toho, jakž sečteni jsou, čtyřidceti tisíců a pět set.
Numeri 26. - 19. Synové Judovi: Her a Onan; ale zemřeli Her i Onan v zemi Kanánské.
Numeri 26. - 20. Byli pak synové Judovi po čeledech svých: Séla, z něhož čeled Sélanitská; Fáres, z něhož čeled Fáresská; Zára, z něhož čeled Záretská.
Numeri 26. - 21. Byli pak synové Fáresovi: Ezron, z něhož čeled Ezronitská; Hamul, z něhož čeled Hamulská.
Numeri 26. - 22. Ty jsou čeledi Judovy, podlé toho, jakž sečteni jsou, sedmdesáte šest tisíců a pět set.
Numeri 26. - 23. Synové Izacharovi po čeledech svých: Tola, z něhož čeled Tolatská; Fua, z něhož čeled Fuatská;
Numeri 26. - 24. Jasub, z něhož čeled Jasubská; Simron, z něhož čeled Simronská.
Numeri 26. - 25. Ty jsou čeledi Izacharovy, podlé toho, jakž sečteni jsou, šedesáte čtyři tisíce a tři sta.
Numeri 26. - 26. Synové Zabulonovi po čeledech svých: Sared, z něhož čeled Saredská; Elon, z něhož čeled Elonská; Jahelel, z něhož čeled Jahelelská.
Numeri 26. - 27. Ty jsou čeledi Zabulonovy, podlé toho jakž sečteni jsou, šedesáte tisíc a pět set.
Numeri 26. - 28. Synové Jozefovi po čeledech svých: Manasses a Efraim.
Numeri 26. - 29. Synové Manassesovi: Machir, z něhož čeled Machirská. A Machir zplodil Galáda, z něhož čeled Galádská.
Numeri 26. - 30. Ti jsou synové Galád: Jezer, z něhož čeled Jezerská; Helek, z něhož čeled Helekitská;
Numeri 26. - 31. Asriel, z něhož čeled Asrielská; Sechem, z něhož čeled Sechemská;
Numeri 26. - 32. Semida, z něhož čeled Semidatská; Hefer, z něhož čeled Heferská.
Numeri 26. - 33. A Salfad, syn Heferův, neměl synů, než toliko dcery, jichž jsou tato jména: Mahla, Noa, Hegla, Melcha a Tersa.
Numeri 26. - 34. Ty jsou čeledi Manassesovy, a načteno jich padesáte dva tisíce a sedm set.
Numeri 26. - 35. Ale synové Efraimovi po čeledech svých: Sutala, z něhož čeled Sutalitská; Becher, z něhož čeled Becherská; Tehen, z něhož čeled Tehenská.
Numeri 26. - 36. A ti jsou synové Sutalovi: Heran, z něhož čeled Heranská.
Numeri 26. - 37. Ty jsou čeledi synů Efraimových, podlé toho, jakž sečteni jsou, třidceti dva tisíce a pět set. Ti jsou synové Jozefovi po čeledech svých.
Numeri 26. - 38. Synové pak Beniaminovi po čeledech svých: Béla, z něhož čeled Bélitská; Asbel, z něhož čeled Asbelská; Ahiram, z něhož čeled Ahiramská;
Numeri 26. - 39. Sufam, z něhož čeled Sufamská; Hufam, z něhož čeled Hufamská.
Numeri 26. - 40. Byli pak synové Béla: Ared a Náman; z Ared čeled Aredská, z Náman čeled Námanská.
Numeri 26. - 41. Ti jsou synové Beniaminovi po čeledech svých, podlé toho, jakž sečteni jsou, čtyřidceti pět tisíců a šest set.
Numeri 26. - 42. Tito pak synové Danovi po čeledech svých: Suham, z něhož čeled Suhamská. Ta jest rodina Danova po čeledech svých.
Numeri 26. - 43. Všech čeledí Suhamských, jakž sečteni jsou, šedesáte čtyři tisíce a čtyři sta.
Numeri 26. - 44. Synové Asser po čeledech svých: Jemna, z něhož čeled Jemnitská; Jesui, z něhož čeled Jesuitská;
Numeri 26. - 45. Beria, z něhož čeled Berietská. Synové Beriovi: Heber, z něhož čeled Heberská; Melchiel, z něhož čeled Melchielská.
Numeri 26. - 46. Jméno pak dcery Asser bylo Serach.
Numeri 26. - 47. Ty jsou čeledi synů Asser, tak jakž sečteni jsou, padesáte tři tisíce a čtyři sta.
Numeri 26. - 48. Synové Neftalímovi po čeledech svých: Jasiel, z něhož čeled Jasielská; Guni, z něhož čeled Gunitská;
Numeri 26. - 49. Jezer, z něhož čeled Jezerská; Sallem, z něhož čeled Sallemská.
Numeri 26. - 50. Ta jest rodina Neftalímova po čeledech svých, tak jakž sečteni jsou, čtyřidceti pět tisíců a čtyři sta.
Numeri 26. - 51. Ten jest počet synů Izraelských, šestkrát sto tisíců a jeden tisíc, sedm set a třidceti.
Numeri 26. - 52. Mluvil pak Hospodin k Mojžíšovi, řka:
Numeri 26. - 53. Těmto rozdělena bude země k dědictví podlé počtu jmen.
Numeri 26. - 54. Většímu počtu větší dědictví dáš, a menšímu menší; jednomu každému vedlé počtu sečtených jeho dáno bude dědictví jeho.
Numeri 26. - 55. A však losem ať jest rozdělena země; vedlé jmen pokolení otců svých dědictví vezmou.
Numeri 26. - 56. Losem děleno bude dědictví její, buď jich mnoho neb málo.
Numeri 26. - 57. Tito pak jsou sečteni z Levítů po čeledech svých: Gerson, z něhož čeled Gersonitská; Kahat, z něhož čeled Kahatská; Merari, z něhož čeled Meraritská.
Numeri 26. - 58. Ty jsou čeledi Léví: Čeled Lebnitská, čeled Hebronitská, čeled Moholitská, čeled Musitská, čeled Choritská. Kahat pak zplodil Amrama.
Numeri 26. - 59. A jméno manželky Amramovy Jochebed, dcera Léví, kteráž se mu narodila v Egyptě; ona pak porodila Amramovi Arona a Mojžíše, a Marii sestru jejich.
Numeri 26. - 60. Aronovi pak zrozeni jsou: Nádab a Abiu, Eleazar a Itamar.
Numeri 26. - 61. Ale Nádab a Abiu zemřeli, když obětovali oheň cizí před Hospodinem.
Numeri 26. - 62. I bylo jich načteno třimecítma tisíců, všech pohlaví mužského zstáří měsíce jednoho a výše; nebo nebyli počteni mezi syny Izraelskými, proto že jim nebylo dáno dědictví mezi syny Izraelskými.
Numeri 26. - 63. Tito sečteni jsou od Mojžíše a Eleazara kněze; oni sečtli syny Izraelské na polích Moábských při Jordánu, naproti Jerichu.
Numeri 26. - 64. Mezi těmito pak nebyl žádný z oněch sečtených od Mojžíše a Arona kněze, když počítali syny Izraelské na poušti Sinai;
Numeri 26. - 65. (Nebo řekl byl Hospodin o nich: Smrtí zemrou na poušti;) a žádný z nich nepozůstal, jediné Kálef, syn Jefonův, a Jozue, syn Nun.
Numeri 27. - 1. Tehdy přistoupily dcery Salfada, syna Heferova, syna Galád, syna Machir, syna Manasse, z pokolení Manasse, syna Jozefova. Tato pak jsou jména dcer jeho: Mahla, Noa, Hegla, Melcha a Tersa.
Numeri 27. - 2. A postavily se před Mojžíšem a před Eleazarem knězem, i před knížaty a vším množstvím, u dveří stánku úmluvy, a řekly:
Numeri 27. - 3. Otec náš umřel na poušti, kterýž však nebyl z spolku těch, kteříž se zrotili proti Hospodinu v rotě Chóre; nebo pro hřích svůj umřel, synů žádných nemaje.
Numeri 27. - 4. Což vyhlazeno býti má jméno otce našeho z čeledi jeho, proto že neměl syna? Dej nám dědictví mezi bratřími otce našeho.
Numeri 27. - 5. I vznesl tu věc Mojžíš na Hospodina.
Numeri 27. - 6. Kterýž odpověděl Mojžíšovi, řka:
Numeri 27. - 7. Dobře mluví dcery Salfad. Dejž jim bez odporu právo dědictví mezi bratřími otce jejich, a přenes dědictví otce jejich na ně.
Numeri 27. - 8. K synům pak Izraelským toto mluviti budeš: Když by kdo umřel, nemaje syna, tedy přenesete dědictví jeho na dceru jeho.
Numeri 27. - 9. Pakli by ani dcery neměl, tedy dáte dědictví jeho bratřím jeho.
Numeri 27. - 10. Pakli by ani bratří neměl, tedy dáte dědictví jeho bratřím otce jeho.
Numeri 27. - 11. Pakli by ani strýců neměl, tedy dáte dědictví jeho příteli jeho, kterýž jest nejbližší jemu v rodu jeho, aby dědičně obdržel je. A bude to synům Izraelským za ustanovení soudné, jakož přikázal Hospodin Mojžíšovi.
Numeri 27. - 12. Řekl také Hospodin Mojžíšovi: Vstup na horu tuto Abarim, a spatř zemi, kterouž jsem dal synům Izraelským.
Numeri 27. - 13. A když spatříš ji, připojen budeš k lidu svému i ty, jako připojen jest Aron bratr tvůj,
Numeri 27. - 14. Poněvadž jste odporovali řeči mé na poušti Tsin, při odporování všeho množství, kdež jste mne měli posvětiti při vodách před očima jejich. To jsou ty vody sváru v Kádes, na poušti Tsin.
Numeri 27. - 15. I řekl Mojžíš Hospodinu, řka:
Numeri 27. - 16. Opatříš Hospodin Bůh duchů, Bůh všelikého těla, shromáždění toto mužem hodným,
Numeri 27. - 17. Kterýž by vycházel před nimi, a kterýž by vcházel před nimi, kterýž by vyvodil a zase uvodil je, aby nebylo shromáždění Hospodinovo jako ovce, kteréž nemají pastýře.
Numeri 27. - 18. I řekl Hospodin Mojžíšovi: Vezmi k sobě Jozue, syna Nun, muže, v kterémž jest duch můj, a vlož ruku svou na něj.
Numeri 27. - 19. A postavě jej před Eleazarem knězem a přede vším shromážděním, dáš jemu naučení před očima jejich,
Numeri 27. - 20. A udělíš jemu slávy své, aby ho poslouchalo všecko množství synů Izraelských.
Numeri 27. - 21. Kterýž před Eleazarem knězem postavě se, ptáti se ho bude na soud urim před Hospodinem. K rozkazu jeho vyjdou, a k rozkazu jeho vejdou, on i všickni synové Izraelští s ním, a všecko shromáždění.
Numeri 27. - 22. I učinil Mojžíš tak, jakž mu byl rozkázal Hospodin, a pojav Jozue, postavil jej před Eleazarem knězem a přede vším shromážděním.
Numeri 27. - 23. A vloživ ruce své na něj, dal jemu naučení, jakž mluvil Hospodin skrze Mojžíše.
Numeri 28. - 1. Mluvil také Hospodin k Mojžíšovi, řka:
Numeri 28. - 2. Přikaž synům Izraelským a rci jim: Obětí mých, chleba mého, v obětech mých ohnivých u vůni spokojující mne, nezanedbávejte mi přinášeti v čas k tomu vyměřený.
Numeri 28. - 3. Díš tedy jim: Tato jest obět ohnivá, kterouž obětovati budete Hospodinu: Beránky roční bez poškvrny dva, každého dne v obět zápalnou ustavičně.
Numeri 28. - 4. Beránka jednoho obětovati budeš ráno, a beránka druhého obětovati budeš k večerou.
Numeri 28. - 5. Desátý také díl míry efi mouky bělné, v obět suchou, zadělané olejem nejčistším, čtvrtou částkou míry hin.
Numeri 28. - 6. Ta jest obět zápalná ustavičná, kteráž obětována jest na hoře Sinai u vůni příjemnou, v obět ohnivou Hospodinu.
Numeri 28. - 7. A obět mokrá její, čtvrtý díl míry hin na každého beránka; v svatyni obětuj obět mokrou silného nápoje Hospodinu.
Numeri 28. - 8. Beránka pak druhého obětovati budeš k večerou, tak jako obět suchou jitřní, a jako obět mokrou její obětovati budeš v obět ohnivou, u vůni spokojující Hospodina.
Numeri 28. - 9. Dne také sobotního dva beránky roční bez poškvrny, a dvě desetiny mouky bělné, olejem zadělané v obět suchou s obětí její mokrou.
Numeri 28. - 10. Ta bude obět zápalná sobotní každého dne sobotního, mimo zápalnou obět ustavičnou a mokrou obět její.
Numeri 28. - 11. Také na nov měsíců vašich obětovati budete obět zápalnou Hospodinu, volky mladé dva, skopce jednoho, beránků ročních bez poškvrny sedm;
Numeri 28. - 12. A tři desetiny mouky bělné, olejem zadělané v obět suchou při každém volku, a dvě desetiny mouky bělné, olejem zadělané v obět suchou při každém skopci;
Numeri 28. - 13. A jednu desetinu mouky bělné olejem zadělané v obět suchou při každém beránku, k oběti zápalné u vůni příjemnou, v obět ohnivou Hospodinu.
Numeri 28. - 14. Tyto pak oběti mokré jejich z vína: Půl míry hin bude při každém volku, a třetí částka hin při skopci, a čtvrtá částka hin při každém beránku. Ta jest obět zápalná k nov měsíci, každého měsíce přes celý rok.
Numeri 28. - 15. Kozla také jednoho v obět za hřích, mimo obět ustavičnou, obětovati budete Hospodinu s mokrou obětí jeho.
Numeri 28. - 16. Měsíce pak prvního, čtrnáctý den téhož měsíce velikanoc bude Hospodinu,
Numeri 28. - 17. A v patnáctý den téhož měsíce slavnost; za sedm dní chleby nekvašené jísti budete.
Numeri 28. - 18. Prvního dne shromáždění svaté bude, žádného díla robotného nebudete dělati v něm.
Numeri 28. - 19. Obětovati pak budete obět ohnivou v zápal Hospodinu, volky mladé dva, skopce jednoho, a sedm beránků ročních; bez poškvrny budou.
Numeri 28. - 20. A suchou obět při nich, totiž mouku bělnou, olejem zadělanou, tři desetiny při každém volku, a dvě desetiny při každém skopci obětovati budete.
Numeri 28. - 21. A jednu desetinu obětovati budeš při každém beránku z těch sedmi beránků,
Numeri 28. - 22. A kozla v obět za hřích jednoho k očištění vás.
Numeri 28. - 23. Mimo obět zápalnou jitřní, kteráž jest obět ustavičná, obětovati budete to.
Numeri 28. - 24. Tak obětovati budete každého dne za těch sedm dní pokrm oběti ohnivé, u vůni spokojující Hospodina, mimo zápalnou obět ustavičnou, a obět mokrou její.
Numeri 28. - 25. Sedmého pak dne shromáždění svaté míti budete, žádného díla robotného nebudete dělati.
Numeri 28. - 26. V den také prvotin, když obětovati budete novou obět suchou Hospodinu, vyplníc téhodny vaše, shromáždění svaté míti budete; žádného díla robotného nebudete dělati.
Numeri 28. - 27. A obětovati budete obět zápalnou, u vůni spokojující Hospodina, volky mladé dva, skopce jednoho, beránků ročních sedm,
Numeri 28. - 28. A obět suchou jejich, mouky bělné olejem zadělané tři desetiny při každém volku, dvě desetiny při každém skopci,
Numeri 28. - 29. Jednu desetinu při každém beránku z těch sedmi beránků,
Numeri 28. - 30. Kozla jednoho k očištění vašemu.
Numeri 28. - 31. To mimo obět zápalnou ustavičnou, a obět suchou její obětovati budete; bez poškvrny ať jsou s obětmi svými mokrými.
Numeri 29. - 1. Měsíce pak sedmého v první den jeho shromáždění svaté míti budete, žádného díla robotného nebudete dělati; to jest den troubení vašeho.
Numeri 29. - 2. A obětovati budete zápal u vůni příjemnou Hospodinu, volka mladého jednoho, skopce jednoho, beránků ročních bez poškvrny sedm;
Numeri 29. - 3. A obět suchou při nich z mouky bělné olejem zadělané, tři desetiny na každého volka, a dvě desetiny na každého skopce;
Numeri 29. - 4. A desetina jedna na každého beránka z sedmi beránků;
Numeri 29. - 5. A kozla jednoho v obět za hřích k očištění vás.
Numeri 29. - 6. Mimo zápalnou obět novoměsíčnou s obětí její suchou, a mimo obět zápalnou ustavičnou s obětí její suchou, a s obětmi jejich mokrými vedlé pořádku jejich, u vůni příjemnou, v obět ohnivou Hospodinu.
Numeri 29. - 7. V desátý pak den téhož měsíce sedmého shromáždění svaté míti budete, a ponižovati budete životů svých; žádného díla nebudete dělati.
Numeri 29. - 8. A obětovati budete obět zápalnou Hospodinu u vůni příjemnou, volka mladého jednoho, skopce jednoho, beránků ročních sedm, a ti ať jsou bez poškvrny;
Numeri 29. - 9. A obět suchou jejich z mouky bělné olejem zadělané, tři desetiny na každého volka, a dvě desetiny na každého skopce;
Numeri 29. - 10. A desetina jedna na každého beránka z těch sedmi beránků;
Numeri 29. - 11. Kozla jednoho v obět za hřích, mimo obět za hřích k očištění, a mimo zápal ustavičný s obětí suchou jeho, a s obětmi mokrými jejich.
Numeri 29. - 12. V patnáctý také den měsíce sedmého shromáždění svaté míti budete; žádného díla robotného nebudete dělati, ale slaviti budete svátek Hospodinu za sedm dní.
Numeri 29. - 13. A obětovati budete zápal v obět ohnivou u vůni spokojující Hospodina, volků mladých třinácte, skopce dva, beránků ročních čtrnácte, a ti ať jsou bez poškvrny;
Numeri 29. - 14. Též obět suchou jejich z mouky bělné olejem zadělané, tři desetiny na každého volka z třinácti volků, dvě desetiny na každého skopce z těch dvou skopců,
Numeri 29. - 15. A jednu desetinu na každého beránka z těch čtrnácti beránků;
Numeri 29. - 16. A kozla jednoho v obět za hřích, mimo zápal ustavičný s obětí jeho suchou i mokrou.
Numeri 29. - 17. Potom dne druhého volků mladých dvanácte, skopce dva, beránků ročních bez poškvrny čtrnácte,
Numeri 29. - 18. S obětí suchou při nich, a s obětmi mokrými jejich při každém volku, skopci i beránku vedlé počtu jejich, jakž jest obyčej;
Numeri 29. - 19. A kozla jednoho v obět za hřích, mimo zápal ustavičný s obětí suchou jeho a s obětmi mokrými jeho.
Numeri 29. - 20. Dne pak třetího volků jedenácte, skopce dva, a beránků ročních bez poškvrny čtrnácte,
Numeri 29. - 21. S obětí suchou a s obětmi mokrými jejich při každém volku, skopci i beránku, vedlé počtu jejich, jakž jest obyčej;
Numeri 29. - 22. A kozla v obět za hřích jednoho, mimo obět zápalnou ustavičnou s obětí její suchou i mokrou.
Numeri 29. - 23. Dne pak čtvrtého volků deset, skopce dva, beránků ročních bez poškvrny čtrnácte,
Numeri 29. - 24. S obětí suchou i s obětmi mokrými jejich při každém volku, skopci a beránku, vedlé počtu jejich, jakž jest obyčej;
Numeri 29. - 25. A kozla jednoho v obět za hřích, mimo obět zápalnou ustavičnou s obětí její suchou i mokrou.
Numeri 29. - 26. Dne také pátého volků devět, skopce dva, beránků ročních bez poškvrny čtrnácte,
Numeri 29. - 27. S obětí suchou i s obětmi mokrými jejich při každém volku, skopci i beránku, vedlé počtu jejich, jakž jest obyčej;
Numeri 29. - 28. A kozla jednoho v obět za hřích, mimo obět zápalnou ustavičnou s obětí její suchou i mokrou.
Numeri 29. - 29. A dne šestého volků osm, skopce dva, beránků ročních bez poškvrny čtrnácte,
Numeri 29. - 30. S obětí suchou a s obětmi mokrými jejich při každém volku, skopci i beránku, vedlé počtu jejich, jakž jest obyčej;
Numeri 29. - 31. A kozla jednoho v obět za hřích, mimo obět zápalnou ustavičnou s obětí její suchou i s obětmi mokrými.
Numeri 29. - 32. Tolikéž dne sedmého volků sedm, skopce dva, beránků ročních bez poškvrny čtrnácte,
Numeri 29. - 33. S obětí suchou i s obětmi mokrými jejich na volky, skopce i beránky, vedlé počtu jejich, jakž jest obyčej;
Numeri 29. - 34. A kozla jednoho v obět za hřích, mimo obět zápalnou ustavičnou s obětí její suchou i mokrou.
Numeri 29. - 35. Dne pak osmého slavnost míti budete; žádného díla robotného nebudete dělati.
Numeri 29. - 36. A obětovati budete obět zápalnou, v obět ohnivou vůně spokojující Hospodina, volka jednoho, skopce jednoho, a beránků ročních sedm bez poškvrny,
Numeri 29. - 37. S obětí suchou i s obětmi mokrými jejich při volku, skopci i beráncích, vedlé počtu jejich, jakž jest obyčej;
Numeri 29. - 38. A kozla jednoho v obět za hřích, mimo obět zápalnou ustavičnou s obětí její suchou i mokrou.
Numeri 29. - 39. Ty věci vykonávati budete Hospodinu při slavnostech vašich, kromě toho, což byste z slibu aneb z dobré vůle své obětovali, buď zápalné, aneb suché, aneb mokré, aneb pokojné oběti vaše.
Numeri 30. - 1. I oznámil Mojžíš synům Izraelským všecky ty věci, kteréž přikázal jemu Hospodin.
Numeri 30. - 2. Mluvil také Mojžíš knížatům pokolení synů Izraelských, řka: Totoť jest, což přikázal Hospodin:
Numeri 30. - 3. Jestliže by muž slib aneb přísahu učinil Hospodinu, závazkem zavazuje duši svou, nezruší slova svého; podlé všeho, což vyšlo z úst jeho, učiní.
Numeri 30. - 4. Když by pak osoba ženského pohlaví učinila slib Hospodinu, a závazkem zavázala se v domě otce svého v mladosti své,
Numeri 30. - 5. A slyše otec její slib a závazek její, jímž zavázala duši svou, mlčel by k tomu: tedy stálí budou všickni slibové její, i každý závazek, jímž zavázala se, stálý bude.
Numeri 30. - 6. Jestliže by pak to zrušil otec její toho dne, když slyšel všecky ty sliby a závazky její, jimiž zavázala duši svou, nebudouť stálí; a Hospodin odpustí jí, nebo otec její to zrušil.
Numeri 30. - 7. Pakli by vdaná byla za muže, a měla by slib na sobě, aneb pronesla by ústy svými něco, čímž by se zavázala,
Numeri 30. - 8. A slyše muž její, nic by jí neřekl toho dne, kteréhož slyšel: stálí budou slibové její, i závazkové, jimiž zavázala duši svou, stálí budou.
Numeri 30. - 9. Jestliže by pak muž její toho dne, jakž uslyšel, odepřel tomu, a zrušil slib, kterýž na sobě měla, aneb něco rty svými pronesla, čímž by se zavázala, také odpustí jí Hospodin.
Numeri 30. - 10. Všeliký pak slib vdovy aneb ženy zahnané, jímž by se zavázala, stálý bude.
Numeri 30. - 11. Ale jestliže v domě muže svého slíbila, a závazkem zavázala se s přísahou,
Numeri 30. - 12. A slyše to muž její, mlčel k tomu a neodepřel: tedy stálí budou všickni slibové její, a všickni závazkové, jimiž se zavázala, stálí budou.
Numeri 30. - 13. Pakli docela odepřel muž její toho dne, jakž uslyšel, všeliký slib, kterýž vyšel z úst jejích, a závazek, jímž zavázala se, nebude stálý; muž její zrušil to, a Hospodin jí odpustí.
Numeri 30. - 14. Všelikého slibu a každého závazku s přísahou učiněného o trápení života jejího, muž její potvrdí jeho, a muž její zruší jej.
Numeri 30. - 15. Pakli by muž její den po dni mlčel, tedy potvrdí všech slibů jejích, a všech závazků jejích, kteréž na sobě má; potvrdilť jest jich, nebo neodepřel jí v den ten, když to uslyšel.
Numeri 30. - 16. Jestliže by pak slyše, potom teprv zrušiti to chtěl, tedy on ponese nepravost její.
Numeri 30. - 17. Ta jsou ustanovení, kteráž přikázal Hospodin Mojžíšovi, mezi mužem a ženou jeho, mezi otcem a dcerou jeho v mladosti její, dokudž jest v domě otce svého.
Numeri 31. - 1. Mluvil opět Hospodin k Mojžíšovi, řka:
Numeri 31. - 2. Pomsti prvé synů Izraelských nad Madianskými, a potom připojen budeš k lidu svému.
Numeri 31. - 3. Mluvil tedy Mojžíš k lidu, řka: Vypravte některé z sebe k boji, aby šli proti Madianským a vykonali pomstu Hospodinovu nad nimi.
Numeri 31. - 4. Po tisíci z pokolení, ze všech pokolení Izraelských vyšlete k boji.
Numeri 31. - 5. I vydáno jest z mnohých tisíců Izraelských po tisíci z každého pokolení, totiž dvanácte tisíců způsobných k boji.
Numeri 31. - 6. I poslal je Mojžíš po tisíci z každého pokolení k boji, a Fínesa syna Eleazara kněze s nimi; a nádoby svaté i trouby k troubení byly v ruce jeho.
Numeri 31. - 7. Tedy bojovali proti Madianským, jakož byl přikázal Hospodin Mojžíšovi, a zbili všecky pohlaví mužského.
Numeri 31. - 8. Pobili také krále Madianské mezi jinými, kteréž porazili, totiž Evi, Rekem, Sur, Hur a Rebe, pět králů Madianských; Baláma také, syna Beorova, zabili mečem.
Numeri 31. - 9. A zajali synové Izraelští ženy Madianské i děti jejich; všecka hovada jejich, i všechny dobytky jejich, a všecka zboží jejich pobrali.
Numeri 31. - 10. Všecka také města jejich, v kterýchž svá obydlí měli, i všecky hrady jejich vypálili ohněm.
Numeri 31. - 11. A všecku loupež i všecky kořisti pobravše, lidi i hovada,
Numeri 31. - 12. Vedli je k Mojžíšovi a k Eleazarovi knězi, a ke všemu množství synů Izraelských,i zajaté i kořisti, i loupeže, k vojsku na roviny Moábské, kteréž jsou při Jordánu naproti Jerichu.
Numeri 31. - 13. I vyšli Mojžíš a Eleazar kněz a všecka knížata shromáždění proti nim ven za stany.
Numeri 31. - 14. Tedy rozhněval se Mojžíš na vůdce vojska, hejtmany nad tisíci a setníky, kteříž se navraceli z boje,
Numeri 31. - 15. A řekl jim Mojžíš: A což jste zachovali všecky ženy?
Numeri 31. - 16. Ej, onyť jsou hle synům Izraelským, podlé rady Balámovy, daly příčinu k přestoupení proti Hospodinu, při modlářství Fegor, pročež ona rána přišla byla na lid Hospodinův.
Numeri 31. - 17. Protož nyní zmordujte všecky děti pohlaví mužského, a všecky ženy, kteréž poznaly muže.
Numeri 31. - 18. Všecky pak panny, kteréž nepoznaly muže, zachovejte sobě živé.
Numeri 31. - 19. Vy pak zůstaňte vně za stany za sedm dní; všickni, kteřížkoli jste někoho zabili, aneb kteříž jste se zabitého dotkli, očištovati se budete dne třetího a dne sedmého, sebe i zajaté své.
Numeri 31. - 20. Všeliké také roucho a všecky věci kožené, i všelijaké dílo z í kozích, i všelikou nádobu dřevěnou očistíte.
Numeri 31. - 21. I řekl Eleazar kněz vojákům, kteříž byli šli k boji: Toto jest ustanovení zákona, kteréž byl přikázal Hospodin Mojžíšovi.
Numeri 31. - 22. Zlato však, stříbro, měď, železo, cín a olovo,
Numeri 31. - 23. A cožkoli trpí oheň, ohněm přepálíte, a přečištěno bude, však tak, když vodou očišťování obmyto bude; což pak nemůže ohně strpěti, to skrze vodu protáhnete.
Numeri 31. - 24. Zpéřete také roucha svá v den sedmý, a čistí budete; a potom vejdete do stanů.
Numeri 31. - 25. Mluvil i to Hospodin k Mojžíšovi, řka:
Numeri 31. - 26. Sečti summu kořistí zajatých, tak z lidí jako z hovad, ty a Eleazar kněz, a přední z čeledi otců v lidu;
Numeri 31. - 27. A rozdělíš ty kořisti na dva díly, jeden mezi vojáky, kteříž byli vytáhli na vojnu, a druhý mezi všecko shromáždění.
Numeri 31. - 28. A vezmeš díl na Hospodina od mužů bojovných, kteříž byli vyšli na vojnu, jednu duši z pěti set, buďto z lidí neb z hovad, neb z oslů, neb z ovcí.
Numeri 31. - 29. Z jejich polovice to vezmete, a dáte Eleazarovi knězi obět vzhůru pozdvižení Hospodinu.
Numeri 31. - 30. Z polovice pak té, kteráž jest synů Izraelských, vezmeš jedno z padesáti, buďto z lidí neb z volů, neb z oslů, neb z ovcí, a tak ze všelijakých hovad, a dáš to Levítům, držícím stráž příbytku Hospodinova.
Numeri 31. - 31. I učinil Mojžíš a Eleazar kněz tak, jakž byl rozkázal Hospodin Mojžíšovi.
Numeri 31. - 32. A bylo té kořisti z pozůstalé ještě loupeže, kteréž nabral lid válečný, ovec šestkrát sto tisíc, sedmdesáte a pět tisíců;
Numeri 31. - 33. A volů sedmdesáte a dva tisíce;
Numeri 31. - 34. Oslů šedesáte a jeden tisíců;
Numeri 31. - 35. A panen, kteréž mužů nepoznaly, všech dva a třidceti tisíců.
Numeri 31. - 36. Dostala se pak polovice jedna na díl těm, kteříž byli vytáhli na vojnu, dobytka drobného v počtu třikrát sto tisíc, třidceti a sedm tisíců a pět set,
Numeri 31. - 37. A na díl vzatý Hospodinu dobytka drobného šest set, sedmdesáte pět.
Numeri 31. - 38. A z volů šest a třidceti tisíců, z nichž přišlo na díl Hospodinu sedmdesáte a dva.
Numeri 31. - 39. Oslů také třidceti tisíc a pět set, z nichž přišlo na díl Hospodinu šedesáte a jeden.
Numeri 31. - 40. A lidí šestnácte tisíců, z nichž přišlo na díl Hospodinu třidceti a dvě duše.
Numeri 31. - 41. Dal tedy Mojžíš díl oddělený Hospodinu Eleazarovi knězi, jakž byl přikázal Hospodin Mojžíšovi.
Numeri 31. - 42. Z druhé pak polovice synů Izraelských, kterouž vzal Mojžíš od těch mužů, jenž bojovali,
Numeri 31. - 43. (A bylo té polovice k shromáždění přináležející z ovec třikrát sto tisíc, třidceti a sedm tisíců a pět set;
Numeri 31. - 44. Volů třidceti šest tisíců;
Numeri 31. - 45. Oslů třidceti tisíců a pět set;
Numeri 31. - 46. A lidí šestnácte tisíců;)
Numeri 31. - 47. Z té tedy polovice synů Izraelských vzal Mojžíš po jednom zajatém z padesáti, tak z lidí jako z hovad, a dal to Levítům, držícím stráž příbytku Hospodinova, jakž byl přikázal Hospodin Mojžíšovi.
Numeri 31. - 48. Tedy přistoupili k Mojžíšovi vývodové vojska, hejtmané nad tisíci a setníci,
Numeri 31. - 49. A řekli jemu: My služebníci tvoji sečtli jsme počet bojovníků, kteréž jsme měli pod spravou naší, a neubyl ani jeden z nás.
Numeri 31. - 50. A protož obětujeme obět Hospodinu, každý z toho, čehož jest dostal, nádobí zlaté, zápony, náramky, prsteny, náušnice a řetízky, aby očištěny byly duše naše před Hospodinem.
Numeri 31. - 51. Vzal tedy Mojžíš a Eleazar kněz od nich to zlato všelikého díla řemeslného.
Numeri 31. - 52. Bylo pak všeho zlata odděleného, kteréž obětováno Hospodinu, šestnácte tisíců, sedm set a padesáte lotů, od hejtmanů nad tisíci a od setníků.
Numeri 31. - 53. (Muži zajisté bojovní, což loupeží vzali, to sobě měli.)
Numeri 31. - 54. A vzavše Mojžíš a Eleazar kněz od hejtmanů nad tisíci a setníků to zlato, vnesli je do stánku úmluvy, na památku synů Izraelských před Hospodinem.
Numeri 32. - 1. Měli pak synové Ruben a synové Gád dobytka velmi mnoho, a uzřeli zemi Jazer a zemi Galád, ano místo to místo příhodné pro dobytek.
Numeri 32. - 2. Protož přistoupivše synové Gád a synové Ruben, mluvili k Mojžíšovi a k Eleazarovi knězi a knížatům shromáždění, řkouce:
Numeri 32. - 3. Atarot a Dibon, a Jazer a Nemra, Ezebon a Eleale, a Saban a Nébo a Beon,
Numeri 32. - 4. Země, kterouž zbil Hospodin před shromážděním Izraelským, jest země příhodná ku pastvě dobytku, a my služebníci tvoji máme drahně dobytka.
Numeri 32. - 5. (Protož řekli:) Jestliže jsme nalezli milost před očima tvýma, nechť jest dána krajina ta služebníkům tvým k vládařství, ať nechodíme za Jordán.
Numeri 32. - 6. I odpověděl Mojžíš synům Gád a synům Ruben: Což bratří vaši půjdou sami k boji, a vy zde zůstanete?
Numeri 32. - 7. I proč roztrhujete mysli synů Izraelských, aby nesměli jíti do země, kterouž jim dal Hospodin?
Numeri 32. - 8. Takť jsou učinili otcové vaši, když jsem je poslal z Kádesbarne, aby prohlédli zemi tu.
Numeri 32. - 9. Kteřížto, když přišli až k údolí Eškol a shlédli zemi, potom vrátivše se, odvrátili mysl synů Izraelských, aby nešli do země, kterouž dal jim Hospodin.
Numeri 32. - 10. Čímž popuzen jsa k hněvu Hospodin v den ten, přisáhl, řka:
Numeri 32. - 11. Zajisté že lidé ti, kteříž vyšli z Egypta, od dvadcítiletých a výše, neuzří země té, kterouž jsem s přísahou zaslíbil Abrahamovi, Izákovi a Jákobovi, nebo ne cele následovali mne,
Numeri 32. - 12. Kromě Kálefa, syna Jefonova Cenezejského, a Jozue, syna Nun, nebo cele následovali Hospodina.
Numeri 32. - 13. I popudila se prchlivost Hospodinova na Izraele, a učinil, aby byli tuláci na poušti za čtyřidceti let, dokudž nezahynul všecken ten věk, kterýž činil zlé před očima Hospodinovýma.
Numeri 32. - 14. A hle, vy nastoupili jste na místo otců svých, plémě lidí hříšných, abyste vždy přidávali k hněvu prchlivosti Hospodinovy na Izraele.
Numeri 32. - 15. Jestliže se odvrátíte od následování jeho, i onť také opustí jej na poušti této, a tak budete příčina zahynutí všeho lidu tohoto.
Numeri 32. - 16. Přistoupivše pak znovu, řekli jemu: Stáje dobytkům a stádům svým zde vzděláme, a města dítkám svým,
Numeri 32. - 17. Sami pak v odění pohotově budeme, statečně sobě počínajíce před syny Izraelskými, dokavadž jich neuvedeme na místo jejich; mezi tím zůstanou dítky naše v městech hrazených, pro bezpečnost před obyvateli země.
Numeri 32. - 18. Nenavrátíme se do domů svých, až prvé vládnouti budou synové Izraelští jeden každý dědictvím svým;
Numeri 32. - 19. Aniž vezmeme jakého dědictví s nimi za Jordánem neb dále, když dosáhneme dědictví svého z této strany Jordánu, k východu slunce.
Numeri 32. - 20. I odpověděl jim Mojžíš: Jestliže učiníte tak, jakž jste mluvili, a jestliže půjdete v odění před Hospodinem k boji,
Numeri 32. - 21. A šli byste za Jordán vy všickni v odění před Hospodinem, dokavadž by nevyhnal nepřátel svých od tváři své,
Numeri 32. - 22. A nebyla podmaněna všecka země před Hospodinem: potom navrátíte se, a budete bez viny před Hospodinem i před Izraelem; tak přijde země tato vám v dědictví před Hospodinem.
Numeri 32. - 23. Pakli neučiníte toho, hle, zhřešíte proti Hospodinu, a vězte, že pomsta vaše přijde na vás.
Numeri 32. - 24. Stavějte sobě tedy města pro dítky, a stáje pro dobytky své, a což vyšlo z úst vašich, učiňte.
Numeri 32. - 25. I odpovědělo pokolení synů Gád a synů Ruben Mojžíšovi, řka: Služebníci tvoji učiní, jakž pán náš rozkazuje.
Numeri 32. - 26. Dítky naše a ženy naše, dobytek náš a všecka hovada naše, tu zůstanou v městech Galád,
Numeri 32. - 27. Služebníci pak tvoji přejdou jeden každý v odění způsobný před Hospodinem k boji, jakož mluví pán můj.
Numeri 32. - 28. I poručil o nich Mojžíš Eleazarovi knězi a Jozue, synu Nun, a předním v čeledech pokolení synů Izraelských,
Numeri 32. - 29. A řekl jim: Jestliže přejdou synové Gád a synové Ruben s vámi za Jordán všickni hotovi k boji před Hospodinem, a byla by již podmaněna země před vámi, dáte jim zemi Galád k vládařství.
Numeri 32. - 30. Pakli by nešli v odění s vámi, tedy dědictví míti budou u prostřed vás v zemi Kanán.
Numeri 32. - 31. I odpověděli synové Gád a synové Ruben, řkouce: Jakž mluvil Hospodin služebníkům tvým, tak učiníme:
Numeri 32. - 32. My půjdeme v odění před Hospodinem do země Kanán, a zůstane nám v dědictví vládařství naše z této strany Jordánu.
Numeri 32. - 33. Tedy dal jim Mojžíš, synům totiž Gád a synům Ruben a polovici pokolení Manasses, syna Jozefova, království Seona, krále Amorejského, a království Oga, krále Bázanského, zemi s městy jejími při pomezích, i města země té všudy vůkol.
Numeri 32. - 34. A vzdělali synové Gád, Dibon, Atarot a Aroer,
Numeri 32. - 35. A Atrot, Sofan, Jazer a Jegbaa,
Numeri 32. - 36. A Betnemra a Betaran, města hrazená, a stáje pro dobytky.
Numeri 32. - 37. Synové pak Ruben vystavěli Ezebon, Eleale a Kariataim,
Numeri 32. - 38. A Nébo a Balmeon, změnivše jim jména; také Sabma, a dali jiná jména městům, kteráž vzdělali.
Numeri 32. - 39. Táhli pak synové Machir, syna Manassesova, do Galád, a vzavše tu krajinku, vyhnali Amorejského, kterýž tam bydlil.
Numeri 32. - 40. I dal Mojžíš zemi Galád Machirovi, synu Manassesovu, a bydlil v ní.
Numeri 32. - 41. Jair také syn Manassesův táhl a vzal vsi jejich, a nazval je vsi Jairovy.
Numeri 32. - 42. Nobe také táhl, a vzal Kanat a městečka jeho, a nazval je Nobe od jména svého.
Numeri 33. - 1. Tato jsou tažení synů Izraelských, kteříž vyšli z země Egyptské po houfích svých, pod spravou Mojžíše a Arona.
Numeri 33. - 2. Sepsal pak Mojžíš vycházení jejich podlé toho, jakž táhli k rozkazu Hospodinovu. Tato jsou tedy vycházení jejich podlé toho, jakž táhli.
Numeri 33. - 3. Nejprv z Ramesses jdouce prvního měsíce, v patnáctý den téhož prvního měsíce, nazejtří po slavnosti Fáze vyšli synové Izraelští v ruce silné před očima všech Egyptských,
Numeri 33. - 4. Kdyžto Egyptští pochovávali všecky prvorozené, kteréž zbil Hospodin mezi nimi, a při bozích jejich vykonal Hospodin soudy své.
Numeri 33. - 5. Hnuvše se tedy synové Izraelští z Ramesses, položili se v Sochot.
Numeri 33. - 6. Potom hnuvše se z Sochot, položili se v Etam, jenž jest při kraji pouště.
Numeri 33. - 7. A hnuvše se z Etam, navrátili se zase k Fiarot, jenž jest před Belsefon, a položili se před Magdalem.
Numeri 33. - 8. A hnuvše se z Fiarot, šli prostředkem moře na poušť, a ušedše tří dnů cesty po poušti Etam, položili se v Marah.
Numeri 33. - 9. Jdouce pak z Marah, přišli do Elim, kdežto bylo dvanácte studnic vod, a sedmdesáte palm. I položili se tu.
Numeri 33. - 10. A hnuvše se z Elim, položili se u moře Rudého.
Numeri 33. - 11. Potom hnuvše se od moře Rudého, položili se na poušti Sin.
Numeri 33. - 12. A když se hnuli z pouště Sin, položili se v Dafka.
Numeri 33. - 13. A hnuvše se z Dafka, položili se v Halus.
Numeri 33. - 14. Hnuvše se pak z Halus, rozbili stany v Rafidim, kdežto lid neměl vody ku pití.
Numeri 33. - 15. A hnuvše se z Rafidim, položili se na poušti Sinai.
Numeri 33. - 16. Hnuvše se pak z pouště Sinai, položili se v Kibrot Hattáve.
Numeri 33. - 17. A když se hnuli z Kibrot Hattáve, položili se v Hazerot.
Numeri 33. - 18. Hnuvše se pak z Hazerot, položili se v Retma.
Numeri 33. - 19. A z Retma hnuvše se, položili se v Remmon Fáres.
Numeri 33. - 20. Potom hnuvše se z Remmon Fáres, položili se v Lebna.
Numeri 33. - 21. A hnuvše se z Lebna, položili se v Ressa.
Numeri 33. - 22. A hnuvše se z Ressa, položili se v Cehelot.
Numeri 33. - 23. Z Cehelot pak hnuvše se, položili se na hoře Sefer.
Numeri 33. - 24. A když se hnuli s hory Sefer, položili se v Arad.
Numeri 33. - 25. A hnuvše se z Arad, položili se v Machelot.
Numeri 33. - 26. Potom hnuvše se z Machelot, položili se v Tahat.
Numeri 33. - 27. A hnuvše se z Tahat, položili se v Tár.
Numeri 33. - 28. A když se hnuli z Tár, položili se v Metka.
Numeri 33. - 29. A hnuvše se z Metka, položili se v Esmona.
Numeri 33. - 30. Z Esmona pak hnuvše se, položili se v Moserot.
Numeri 33. - 31. A když se hnuli z Moserot, položili se v Benejakan.
Numeri 33. - 32. A hnuvše se z Benejakan, položili se v Chor Gidgad.
Numeri 33. - 33. A hnuvše se z Chor Gidgad, položili se v Jotbata.
Numeri 33. - 34. Když se pak hnuli z Jotbata, položili se v Habrona.
Numeri 33. - 35. A z Habrona hnuvše se, položili se v Aziongaber.
Numeri 33. - 36. A odtud hnuvše se, položili se na poušti Tsin, jenž jest Kádes.
Numeri 33. - 37. A hnuvše se z Kádes, položili se na hoře řečené Hor, při končinách země Edomské.
Numeri 33. - 38. Tu vstoupil Aron kněz na horu, jenž slove Hor, k rozkazu Hospodinovu, a umřel tam, léta čtyřidcátého po vyjití synů Izraelských z země Egyptské, v první den měsíce pátého.
Numeri 33. - 39. A byl Aron ve stu ve dvadcíti a třech letech, když umřel na hoře Hor.
Numeri 33. - 40. Uslyšel také Kananejský král v Arad, kterýž bydlil na poledne v zemi Kananejské, že by táhli synové Izraelští.
Numeri 33. - 41. Tedy hnuvše se s hory Hor, položili se v Salmona.
Numeri 33. - 42. A hnuvše se z Salmona, položili se v Funon.
Numeri 33. - 43. Z Funon pak hnuvše se, položili se v Obot.
Numeri 33. - 44. A když se hnuli z Obot, rozbili stany při pahrbcích hor Abarim, na pomezí Moábském.
Numeri 33. - 45. Potom hnuvše se od těch pahrbků, položili se v Dibongad.
Numeri 33. - 46. Z Dibongad hnuvše se, položili se v Helmondeblataim.
Numeri 33. - 47. A když se hnuli z Helmondeblataim, položili se na horách Abarim proti Nébo.
Numeri 33. - 48. Odšedše pak z hor Abarim, položili se na rovinách Moábských, při Jordánu proti Jerichu.
Numeri 33. - 49. A rozbili stany při Jordánu, od Betsimot až do Abelsetim, na rovinách Moábských.
Numeri 33. - 50. Mluvil pak Hospodin k Mojžíšovi na rovinách Moábských, při Jordánu naproti Jerichu, řka:
Numeri 33. - 51. Mluv k synům Izraelským a rci jim: Když přejdete Jordán, a vejdete do země Kananejské,
Numeri 33. - 52. Vyžeňte všecky obyvatele země té od tváři vaší, a zkazte všecky rytiny jejich; i všecky obrazy slité jejich zkazte, všecky také výsosti jejich zbořte.
Numeri 33. - 53. A když vyženete obyvatele země, bydliti budete v ní; nebo vám jsem dal tu zemi, abyste jí dědičně vládli.
Numeri 33. - 54. Kteroužto rozdělíte sobě k dědictví losem, vedlé čeledí svých. Kterých jest více, těm větší dědictví dáte, kterých pak jest méně, těm menší dědictví dáte. Na kterém místě komu los padne, to jemu bude; podlé pokolení otců svých dědictví dosáhnete.
Numeri 33. - 55. Pakli nevyženete obyvatelů země od tváři své, tedy ti, kterýchž zanecháte, budou vám jako trní v očích vašich, a jako ostnové po bocích vašich, a budou vás ssužovati na zemi, na kteréž vy bydliti budete.
Numeri 33. - 56. A na to přijde, abych to, což jsem jim umínil učiniti, vám učinil.
Numeri 34. - 1. Mluvil také Hospodin k Mojžíšovi, řka:
Numeri 34. - 2. Přikaž synům Izraelským a rci jim: Když vejdete do země Kanán, (tať jest země, kteráž se dostane vám v dědictví, země Kananejská s pomezími svými),
Numeri 34. - 3. Strana polední vaše bude poušť Tsin vedlé pomezí Edomských; a bude vaše pomezí polední od břehu moře slaného k východu.
Numeri 34. - 4. A zatočí se to pomezí polední k Maleakrabim, a půjde až k Tsin, a potáhne se od poledne přes Kádesbarne; a odtud vyjde ke vsi Addar, a vztáhne se až k Asmon.
Numeri 34. - 5. Od Asmon zatočí se pomezí to vůkol až ku potoku Egyptskému, a tu se skonávati bude k západu.
Numeri 34. - 6. Pomezí pak západní budete míti moře veliké; to bude vaše pomezí západní.
Numeri 34. - 7. A pomezí půlnoční toto míti budete:Od moře velikého vyměříte sobě k hoře řečené Hor.
Numeri 34. - 8. Od hory Hor vyměříte sobě, až kde se vchází do Emat, a skonávati se bude pomezí to u Sedad.
Numeri 34. - 9. A odtud půjde pomezí to k Zefronu, a konec jeho u vsi Enan; to bude pomezí vaše k straně půlnoční.
Numeri 34. - 10. Vyměříte sobě také pomezí k východu od vsi Enan až do Sefama.
Numeri 34. - 11. A od Sefama schýlí se to pomezí až k Reblata, od východu maje Ain; a schýlí se pomezí to, a přijde k straně moře Ceneret k východu.
Numeri 34. - 12. A vztáhne se to pomezí k Jordánu, a bude konec jeho u slaného moře. Ta země vaše bude po svých pomezích vůkol.
Numeri 34. - 13. Tedy oznámil to Mojžíš synům Izraelským, řka: Ta jest země, kterouž dědičně obdržíte losem, jakož přikázal Hospodin, abych ji dal devateru pokolení a polovici pokolení Manassesova.
Numeri 34. - 14. Nebo vzalo pokolení synů Ruben po domích otců svých, a pokolení synů Gád po domích otců svých, a polovice pokolení Manassesova vzali dědictví své.
Numeri 34. - 15. Půl třetího pokolení vzali dědictví své před Jordánem proti Jerichu, k straně na východ slunce.
Numeri 34. - 16. Mluvil opět Hospodin k Mojžíšovi, řka:
Numeri 34. - 17. Tato jsou jména mužů, kteříž v dědictví rozdělí vám zemi: Eleazar kněz, a Jozue, syn Nun.
Numeri 34. - 18. Kníže také jedno z každého pokolení vezmete k rozdělování dědictví země.
Numeri 34. - 19. A tato jsou jména mužů: Z pokolení Juda Kálef, syn Jefonův;
Numeri 34. - 20. Z pokolení synů Simeon Samuel, syn Amiudův;
Numeri 34. - 21. Z pokolení Beniaminova Helidad, syn Chaselonův;
Numeri 34. - 22. Z pokolení synů Dan kníže Bukci, syn Jogli;
Numeri 34. - 23. Z synů Jozefových z pokolení synů Manasses kníže Haniel, syn Efodův;
Numeri 34. - 24. Z pokolení synů Efraim kníže Kamuel, syn Seftanův;
Numeri 34. - 25. A z pokolení synů Zabulon kníže Elizafan, syn Farnachův;
Numeri 34. - 26. Z pokolení synů Izachar kníže Faltiel, syn Ozanův;
Numeri 34. - 27. A z pokolení synů Asser kníže Ahiud, syn Salonův;
Numeri 34. - 28. A z pokolení synů Neftalím kníže Fedael, syn Amiudův.
Numeri 34. - 29. Ti jsou, jimž přikázal Hospodin, aby rozdělili země k dědictví synům Izraelským v zemi Kananejské.
Numeri 35. - 1. I mluvil Hospodin k Mojžíšovi na rovinách Moábských, při Jordánu proti Jerichu, řka:
Numeri 35. - 2. Přikaž synům Izraelským, ať dadí Levítům z dědictví, kterýmž vládnouti budou, města k bydlení, i podměstí měst vůkol nich,
Numeri 35. - 3. Aby měli města k bydlení, podměstí pak jejich pro dobytky jejich, i pro statky jejich, a pro všecka hovada jejich.
Numeri 35. - 4. Podměstí pak měst, kteráž dáte Levítům, vzdálí budou ode zdi městské na tisíc loktů zevnitř vůkol.
Numeri 35. - 5. Protož vyměříte vně za každým městem na východ slunce dva tisíce loktů, na poledne též dva tisíce loktů, také na západ dva tisíce loktů, i na půlnoci dva tisíce loktů, tak aby bylo město v prostředku. Ta bude míra podměstí měst jejich.
Numeri 35. - 6. Z těch pak měst, kteráž dáte Levítům, oddělíte šest měst k útočišti, aby tam utekl, kdož by někoho zabil; a k těm přidáte jim ještě čtyřidceti dvě města.
Numeri 35. - 7. I bude všech měst, kteráž dáte Levítům, čtyřidceti osm měst i s podměstími jejich.
Numeri 35. - 8. Těch pak měst, kteráž dáte z vládařství synů Izraelských, od těch, kteříž více mají, více vezmete, a od těch, kteříž méně mají, méně vezmete; jedno každé pokolení vedlé velikosti dědictví, jímž vládnouti budou, dá z měst svých Levítům.
Numeri 35. - 9. I mluvil Hospodin k Mojžíšovi, řka:
Numeri 35. - 10. Mluv k synům Izraelským a rci jim: Když přejdete Jordán, a vejdete do země Kananejské,
Numeri 35. - 11. Vybéřete sobě města, a ta města budete míti k utíkání, aby tam utekl ten, kterýž by někoho zabil z nedopatření.
Numeri 35. - 12. A budou vám ta města k útočišti před přítelem, aby neumřel ten, kdož zabil, dokudž by se nepostavil před shromážděním k soudu.
Numeri 35. - 13. Z těch tedy měst, kteráž dáte, šest měst k útočišti míti budete.
Numeri 35. - 14. Tři města dáte před Jordánem, též tři města dáte v zemi Kananejské; i budou města útočiště.
Numeri 35. - 15. Synům Izraelským i příchozímu, i podruhu mezi nimi bude těch šest měst k útočišti, aby tam utekl, kdož by koli ranil někoho z nedopatření.
Numeri 35. - 16. Jestliže by pak železem ranil někoho, tak až by umřel, vražedlník jest; smrtí umře vražedlník takový.
Numeri 35. - 17. Pakli by hodě kamenem, jímž by mohl zabiti, udeřil někoho, tak že by umřel, vražedlník jest; smrtí umře vražedlník takový.
Numeri 35. - 18. Pakli by hodě dřevem, kterýmž by mohl zabiti, udeřil někoho, tak že by umřel, vražedlník jest; smrtí umře vražedlník takový.
Numeri 35. - 19. Přítel zabitého zabije vražedlníka toho; kdyžkoli ho dostane, on sám zabije ho.
Numeri 35. - 20. Aneb jestliže by z nenávisti strčil někým, aneb shodil by něco na něho z úkladu, tak že by od toho umřel;
Numeri 35. - 21. Aneb jestliže by z nepřátelství rukou udeřil někoho, tak že by umřel: smrtí umře bitec ten, vražedlník jest; přítel zabitého zabije vražedlníka toho, jakž ho nejprv dostane.
Numeri 35. - 22. Jestliže by pak náhodou a ne z nepřátelství strčil někým, aneb shodil by na něho nějakou věc bez úkladu;
Numeri 35. - 23. Aneb jaký koli kámen, od něhož by umříti mohl, shodil by na něj z nedopatření, tak že by umřel, nebyv s ním v nepřátelství, ani nehledaje zlého jeho:
Numeri 35. - 24. Tedy souditi bude shromáždění mezi bitcem a mezi přítelem zabitého vedlé soudů těchto.
Numeri 35. - 25. A vysvobodí shromáždění vražedlníka toho z rukou přítele zabitého, a káže se jemu navrátiti shromáždění k městu útočiště jeho, do něhož utekl; i bude bydliti v něm, dokudž neumře kněz nejvyšší, kterýž pomazán jest olejem svatým.
Numeri 35. - 26. Jestliže by pak ten, kterýž zabil člověka, vyšel z mezí města útočiště svého, do něhož utekl,
Numeri 35. - 27. A přítel zabitého našel by jej vně, an přešel meze města útočiště svého, a zabil by přítel zabitého vražedlníka toho, nebude vinen krví.
Numeri 35. - 28. Nebo v městě útočiště svého bydliti má, dokudž by neumřel kněz nejvyšší. Když by pak umřel kněz nejvyšší, navrátí se vražedlník do země vládařství svého.
Numeri 35. - 29. A bude vám toto za ustanovení soudné v pronárodech vašich, ve všech příbytcích vašich.
Numeri 35. - 30. Kdož by koli měl na smrt vydati někoho, podlé vyznání svědků sáhne na vražedlníka; ale jeden svědek nebude moci svědčiti proti někomu na smrt.
Numeri 35. - 31. Nevezmete pak výplaty za člověka vražedlníka, kterýž, jsa nešlechetný, jest smrti hoden, než smrtí ať umře.
Numeri 35. - 32. Aniž také vezmete výplaty od toho, kterýž utekl do města útočiště svého, aby se navrátil k bydlení do země své, prvé než by umřel kněz,
Numeri 35. - 33. Abyste nepoškvrnili země, v níž jste. Nebo krev taková poškvrnila by země, aniž také země očištěna býti může od krve, kteráž jest vylita na ní, jediné krví toho, kterýž vylil ji.
Numeri 35. - 34. Protož nepoškvrňujte země, v kteréž bydlíte, kdežto já přebývám; nebo já Hospodin přebývám u prostřed synů Izraelských.
Numeri 36. - 1. Přistoupili pak starší z čeledi synů Galád, syna Machir, syna Manassesova, z čeledi synů Jozefových, a mluvili před Mojžíšem a před knížaty předními z synů Izraelských,
Numeri 36. - 2. A řekli: Tobě pánu mému přikázal Hospodin, abys losem dal zemi v dědictví synům Izraelským; přikázáno jest také pánu mému od Hospodina, aby dal dědictví Salfada, bratra našeho, dcerám jeho.
Numeri 36. - 3. Kteréž jestliže někomu z pokolení synů Izraelských, kromě z pokolení svého, dány budou za manželky, odejde dědictví jejich od dědictví otců našich, a přidáno bude k dědictví pokolení toho, do kteréhož by se vdaly, a tak z losu dědictví našeho ubude.
Numeri 36. - 4. A když budou míti synové Izraelští léto milostivé, připojeno bude dědictví jejich k dědictví pokolení toho, do kteréhož by se vdaly, a tak od dědictví pokolení otců našich odtrženo bude dědictví jejich.
Numeri 36. - 5. Tedy přikázal Mojžíš synům Izraelským podlé řeči Hospodinovy, řka: Dobře pokolení synů Jozefových mluví.
Numeri 36. - 6. To jest, což přikázal Hospodin o dcerách Salfadových, řka: Za kohož se jim líbiti bude, nechť se vdadí, však v čeledi domu otce svého ať se vdávají,
Numeri 36. - 7. Aby nebylo přenášíno dědictví synů Izraelských z pokolení na pokolení; nebo synové Izraelští jeden každý přídržeti se bude dědictví pokolení otců svých.
Numeri 36. - 8. A každá dcera z pokolení synů Izraelských, kteráž by měla dědictví, za někoho z čeledi pokolení otce svého vdá se, aby vládli synové Izraelští jeden každý dědictvím otců svých,
Numeri 36. - 9. Aby nebylo přenášíno vládařství z jednoho pokolení na druhé pokolení, ale jeden každý z pokolení synů Izraelských dědictví svého přídržeti se bude.
Numeri 36. - 10. Jakož přikázal Hospodin Mojžíšovi, tak učinily dcery Salfadovy.
Numeri 36. - 11. Nebo Mahla, Tersa a Hegla, Melcha a Noa, dcery Salfad, vdaly se za syny strýců svých.
Numeri 36. - 12. Do čeledi synů Manasse, syna Jozefova, vdaly se, a zůstalo dědictví jejich při pokolení čeledi otce jejich.
Numeri 36. - 13. Tato jsou přikázaní a soudové, kteréž přikázal Hospodin skrze Mojžíše synům Izraelským, na rovinách Moábských, při Jordánu proti Jerichu.
Deuteronomium 1. - 1. Tato jsou slova, kteráž mluvil Mojžíš ke všemu lidu Izraelskému před Jordánem na poušti, na rovinách proti moři Rudému, mezi Fáran a Tofel a Lában a Hazerot a Dizahab.
Deuteronomium 1. - 2. Jedenácte dní cesty jest od Oréb přes hory Seir až do Kádesbarne.
Deuteronomium 1. - 3. Stalo se pak čtyřidcátého léta, jedenáctého měsíce, v první den téhož měsíce, že mluvil Mojžíš synům Izraelským všecky věci, kteréž jemu byl přikázal Hospodin oznámiti jim,
Deuteronomium 1. - 4. Kdyžto již byl zabil Seona, krále Amorejského, kterýž bydlil v Ezebon, a Oga, krále Bázan, kterýž bydlil v Astarot, zabil v Edrei.
Deuteronomium 1. - 5. Před Jordánem, v zemi Moábské, počal Mojžíš vysvětlovati zákona tohoto, řka:
Deuteronomium 1. - 6. Hospodin Bůh náš mluvil k nám na Orébě, řka: Dosti jste již na hoře této bydlili.
Deuteronomium 1. - 7. Obraťte se, táhněte a jděte k hoře Amorejských, na všecko vůkolí její, buď na roviny, na hory, na údolí, na poledne, i na břehy mořské, k zemi Kananejské a k Libánu, až k řece veliké, k řece Eufrates.
Deuteronomium 1. - 8. Ej, ukázal jsem vám tu zemi; vejdětež do ní, a dědičně vládněte jí, kterouž s přísahou zaslíbil dáti Hospodin otcům vašim, Abrahamovi, Izákovi a Jákobovi, i semeni jejich po nich.
Deuteronomium 1. - 9. A mluvil jsem k vám toho času, řka: Nemohuť sám nésti vás.
Deuteronomium 1. - 10. Hospodin Bůh váš rozmnožil vás, a hle, rozmnoženi jste dnes jako hvězdy nebeské.
Deuteronomium 1. - 11. (Hospodin Bůh otců vašich rozmnožiž vás nad to, jakž jste nyní, tisíckrát více, a požehnej vám, jakož jest mluvil vám.)
Deuteronomium 1. - 12. Kterak bych nesl sám práci vaši, břímě vaše a nesnáze vaše?
Deuteronomium 1. - 13. Vydejte z sebe muže moudré a opatrné, a zkušené z pokolení svých, abych je vám představil.
Deuteronomium 1. - 14. I odpověděli jste mi a řekli jste: Dobráť jest ta věc, kterouž jsi učiniti rozkázal.
Deuteronomium 1. - 15. Vzav tedy přední z pokolení vašich, muže moudré a zkušené, ustanovil jsem je knížaty nad vámi, hejtmany nad tisíci, setníky, padesátníky, desátníky a správce v pokoleních vašich.
Deuteronomium 1. - 16. Přikázal jsem také soudcům vašim toho času, řka: Vyslýchejte pře mezi bratřími svými, a suďte spravedlivě mezi mužem a bratrem jeho, i mezi příchozím jeho.
Deuteronomium 1. - 17. Nebudete přijímati osoby v soudu; jakž malého tak i velikého slyšeti budete, nebudete se báti žádného, nebo Boží soud jest. Jestliže byste pak měli jakou věc nesnadnou, vznesete na mne, a vyslyším ji.
Deuteronomium 1. - 18. Přikázal jsem vám, pravím, toho času všecko, co byste činiti měli.
Deuteronomium 1. - 19. Potom pak hnuvše se z Oréb, přešli jsme všecku poušť tuto velikou a hroznou, kterouž jste viděli, jdouce cestou k hoře Amorejských, jakož nám byl přikázal Hospodin Bůh náš, a přišli jsme až do Kádesbarne.
Deuteronomium 1. - 20. I řekl jsem vám: Přišli jste až k hoře Amorejské, kterouž Hospodin Bůh náš dává nám.
Deuteronomium 1. - 21. Ej, dal Hospodin Bůh tvůj tu zemi tobě; vstupiž a vládni jí, jakož řekl Hospodin Bůh otců tvých tobě; neboj se, aniž se strachuj.
Deuteronomium 1. - 22. Vy pak všickni přistoupili jste ke mně a řekli jste: Pošleme muže před sebou, kteříž by nám shlédli zemi, a oznámili by nám něco o cestě, kterouž bychom vstoupiti měli, i města, do nichž bychom přijíti měli.
Deuteronomium 1. - 23. Kterážto řeč líbila se mně, a vzal jsem z vás dvanácte mužů, jednoho muže z každého pokolení.
Deuteronomium 1. - 24. A oni obrátivše se a vstoupivše na horu, přišli až k údolí Eškol a shlédli zemi.
Deuteronomium 1. - 25. Nabrali také s sebou ovoce země té, a přinesli nám, a oznámili nám o těch věcech, řkouce: Dobráť jest země, kterouž Hospodin Bůh náš dává nám.
Deuteronomium 1. - 26. A však jste nechtěli jíti, ale odpírali jste řeči Hospodina Boha svého.
Deuteronomium 1. - 27. A reptali jste v staních svých, řkouce: Proto že nás v nenávisti měl Hospodin, vyvedl nás z země Egyptské, aby nás vydal v ruce Amorejského, a zahladil nás.
Deuteronomium 1. - 28. Kam bychom šli? Bratří naši zstrašili srdce naše, pravíce: Lid ten jest větší a vyšší nežli my, města veliká a hrazená až k nebi, ano i syny Enakovy tam jsme viděli.
Deuteronomium 1. - 29. I řekl jsem vám: Nebojte se, ani se strachujte jich.
Deuteronomium 1. - 30. Hospodin Bůh váš, kterýž jde před vámi, onť bojovati bude za vás rovně tak, jakž učinil s vámi v Egyptě, před očima vašima.
Deuteronomium 1. - 31. Ano i na poušti viděl jsi, kterak nesl tebe Hospodin Bůh tvůj, jako nosí člověk syna svého, a to po vší cestě, kterouž jste šli, až jste přišli na toto místo.
Deuteronomium 1. - 32. A ani tak uvěřili jste Hospodinu Bohu svému,
Deuteronomium 1. - 33. Kterýž k vyhledání vám místa, na kterémž byste se klásti měli, v noci předcházel vás cestou v ohni, aby vám ukázal cestu, kterouž byste měli jíti, a v oblace ve dne.
Deuteronomium 1. - 34. Uslyšel pak Hospodin hlas řečí vašich, a rozhněval se, a přisáhl, řka:
Deuteronomium 1. - 35. Jistě že nižádný z lidí těchto pokolení zlého neuzří země té dobré, kterouž jsem s přísahou zaslíbil dáti otcům vašim,
Deuteronomium 1. - 36. Kromě Kálefa, syna Jefonova; tenť ji uzří, a jemu dám zemi, po níž chodil, i synům jeho, proto že cele následoval Hospodina.
Deuteronomium 1. - 37. Ano i na mne rozhněval se Hospodin příčinou vaší, řka: Také ani ty nevejdeš tam.
Deuteronomium 1. - 38. Jozue, syn Nun, kterýž stojí před tebou, onť vejde tam, jeho posilň, nebo on rozdělí ji losem Izraelovi.
Deuteronomium 1. - 39. A dítky vaše, o kterýchž jste pravili, že v loupež budou, a synové vaši, kteříž ještě neznají dobrého ani zlého, oni vejdou do ní, a jim dám ji; oni dědičně ji obdrží.
Deuteronomium 1. - 40. Vy pak obrátíce se, jděte na poušť cestou k moři Rudému.
Deuteronomium 1. - 41. A odpověděvše, řekli jste ke mně: Zhřešiliť jsme Hospodinu. My vstoupíme a budeme bojovati podlé toho všeho, jakž rozkázal nám Hospodin Bůh náš. A vzavše všickni odění svá válečná na sebe, hotovi jste byli vstoupiti na horu.
Deuteronomium 1. - 42. Hospodin pak řekl mi: Rci jim: Nevstupujte a nebojujte, neboť nejsem u prostřed vás, abyste nebyli poraženi před nepřátely svými.
Deuteronomium 1. - 43. A když jsem vám to mluvil, neuposlechli jste, nýbrž odporni jste byli řeči Hospodinově, a všetečně vstoupili jste na horu.
Deuteronomium 1. - 44. Tedy vytáhl Amorejský, kterýž bydlil na té hoře, proti vám, a honili vás, jako činívají včely, a potřeli vás na hoře Seir až do Horma.
Deuteronomium 1. - 45. A navrátivše se, plakali jste před Hospodinem, ale neuslyšel Hospodin hlasu vašeho, a uší svých nenaklonil k vám.
Deuteronomium 1. - 46. I zůstali jste v Kádes za mnohé dny, podlé počtu dnů, v nichž jste tam byli.
Deuteronomium 2. - 1. Potom obrátivše se, táhli jsme na tu poušť cestou k moři Rudému, jakož mluvil Hospodin ke mně, a obcházeli jsme horu Seir za dlouhý čas,
Deuteronomium 2. - 2. Až mi řekl Hospodin takto:
Deuteronomium 2. - 3. Dosti jste již obcházeli horu tuto, obraťtež se k straně půlnoční.
Deuteronomium 2. - 4. A lidu přikaž, řka: Půjdete přes pomezí bratří svých synů Ezau, kteříž bydlí v Seir. Ačkoli budou se vás báti, hleďte však pilně,
Deuteronomium 2. - 5. Abyste jich nedráždili; nebo nedám vám z země jejich ani šlepěje nožné, proto že v dědictví Ezau dal jsem horu Seir.
Deuteronomium 2. - 6. Pokrmů koupíte od nich za peníze, a jísti budete, i vody také ku pití za peníze od nich jednati budete.
Deuteronomium 2. - 7. Nebo Hospodin Bůh tvůj požehnal tobě při všeliké práci rukou tvých, a zná, že jdeš přes poušť velikou tuto; již čtyřidceti let Hospodin Bůh tvůj byl s tebou, aniž jsi měl v čem nedostatku.
Deuteronomium 2. - 8. A šli jsme od bratří našich, synů Ezau, kteříž bydlí v Seir, s cesty polní od Elat a od Aziongaber, a uchýlili jsme se, abychom šli cestou po poušti Moábské.
Deuteronomium 2. - 9. I řekl mi Hospodin: Neškoď Moábským, ani jich popouzej k boji, nebo nedám tobě v zemi jejich dědictví, poněvadž synům Lot dal jsem Ar v dědictví.
Deuteronomium 2. - 10. (Emim prvé bydlili v ní, lid veliký a mnohý, a vysokého zrostu, jako Enakim.
Deuteronomium 2. - 11. Oni také za obry držáni byli jako Enakim, ale Moábští říkali jim Emim.
Deuteronomium 2. - 12. V Seir pak bydlili prvé Horejští, kteréž synové Ezau vyhnali, a zahladili je před tváří svou, a bydlili tu místo nich, jako učinil Izrael v zemi vládařství svého, kterouž jim dal Hospodin.)
Deuteronomium 2. - 13. Nyní vstanouce, přejděte potok Záred. I přešli jsme potok Záred.
Deuteronomium 2. - 14. Času pak, v němž jsme šli z Kádesbarne, až jsme přešli potok Záred, bylo let třidceti osm, dokavadž nebyl vyhlazen všecken věk mužů bojovných z prostřed stanů, jakož jim přisáhl Hospodin.
Deuteronomium 2. - 15. Nebo ruka Hospodinova byla proti nim k setření jich z prostředku stanů, dokudž nevyhladil jich.
Deuteronomium 2. - 16. I stalo se, když všickni muži ti bojovní vyhynuli z prostředku lidu,
Deuteronomium 2. - 17. Že mluvil Hospodin ke mně, řka:
Deuteronomium 2. - 18. Ty přejdeš dnes pomezí Moábské k městu Ar,
Deuteronomium 2. - 19. A přiblížíš se k synům Ammon. Nessužujž jich a nepopouzej jich k boji, nebo nedám tobě v zemi synů Ammon dědictví, poněvadž synům Lotovým dal jsem ji k vládařství.
Deuteronomium 2. - 20. (I ona také držána byla za zemi obrů; nebo obrové před tím bydlili v ní, kterýmž Ammoninští říkali Zamzomim,
Deuteronomium 2. - 21. Lid veliký a mnohý, a vysokého zrostu, jako Enakim. Ale zahladil je Hospodin před tváří jejich, a vešli v dědictví jejich, a bydlili na místě jejich,
Deuteronomium 2. - 22. Jakož učinil synům Ezau bydlícím v Seir, pro něž vyhladil Horejské před tváří jejich, i vešli v dědictví jejich, a bydlili na místě jejich až do dnešního dne.
Deuteronomium 2. - 23. Hevejské také, kteříž bydlili v Azerim až do Gáza, Kaftorejští, kteříž vyšli z Kaftor, zahladili je, a bydlili na místě jejich.)
Deuteronomium 2. - 24. Vstanouce, beřte se a přejděte potok Arnon. Hle, dal jsem v ruce tvé Seona, krále Ezebon Amorejského, a zemi jeho; začniž jí vládnouti, a bojuj válečně proti němu.
Deuteronomium 2. - 25. Dnes počnu pouštěti strach a lekání se tebe na lidi, kteříž jsou pode vším nebem, tak že kteřížkoli uslyší pověst o tobě, třásti a lekati se budou tváři tvé.
Deuteronomium 2. - 26. I poslal jsem posly z pouště Kedemot k Seonovi, králi Ezebon, s slovy pokojnými, řka:
Deuteronomium 2. - 27. Nechť projdu skrze zemi tvou, přímo cestou půjdu, neuchýlím se ani na pravo ani na levo.
Deuteronomium 2. - 28. Pokrmů za peníze prodáš mi, abych jedl, vody také za peníze dáš mi, a píti budu; toliko pěšky projdu,
Deuteronomium 2. - 29. Jakož mi učinili synové Ezau, kteříž bydlí v Seir, a Moábští, kteříž bydlí v Ar, dokudž nepřejdu Jordánu, jda k zemi, kterouž Hospodin Bůh náš dává nám.
Deuteronomium 2. - 30. Ale nechtěl dopustiti Seon, král Ezebon, abychom prošli zemi jeho; nebo byl zatvrdil Hospodin Bůh tvůj ducha jeho, a ztužil srdce jeho, aby dal jej v ruce tvé, jakož se vidí podnes.
Deuteronomium 2. - 31. (Nebo řekl mi byl Hospodin: Aj, již jsem počal v moc dávati tobě Seona i zemi jeho; začniž jí vládnouti, abys dědičně obdržel zemi jeho.)
Deuteronomium 2. - 32. A vytáhl byl Seon proti nám, on i všecken lid jeho k boji do Jasa.
Deuteronomium 2. - 33. I dal jej nám Hospodin Bůh náš, a porazili jsme ho s syny jeho i se vším lidem jeho.
Deuteronomium 2. - 34. Vzali jsme také toho času všecka města jeho, a dali jsme v prokletí lid těch všech měst, i ženy i děti, žádného nepozůstavivše.
Deuteronomium 2. - 35. Toliko hovada rozebrali jsme sobě, a kořisti z měst, kterýchž jsme dobyli.
Deuteronomium 2. - 36. Od Aroer jenž jest na břehu potoka Arnon, a od města, kteréž jest v údolí, až do Galád nebylo města, kteréž by ostáti mohlo před námi; všecka nám dal Hospodin Bůh náš.
Deuteronomium 2. - 37. Toliko k zemi synů Ammon nepřiblížils se, ani k žádné krajině ležící při potoku Jabok, ani k městům na horách, a k žádnému místu, kteréž zapověděl Hospodin Bůh náš.
Deuteronomium 3. - 1. Potom obrátivše se, táhli jsme cestou k Bázan. I vytáhl Og, král Bázan, proti nám, on i všecken lid jeho k bitvě do Edrei.
Deuteronomium 3. - 2. I řekl mi Hospodin: Neboj se ho, nebo v ruce tvé dal jsem jej, i všecken lid jeho i zemi jeho, a učiníš jemu tak, jako jsi učinil Seonovi, králi Amorejskému, kterýž bydlil v Ezebon.
Deuteronomium 3. - 3. Dal tedy Hospodin Bůh náš v ruce naše i Oga, krále Bázan, a všecken lid jeho, i porazili jsme jej, tak že jsme nepozůstavili po něm žádného živého.
Deuteronomium 3. - 4. Dobyli jsme také téhož času všech měst jeho; nebylo města, kteréhož bychom jim neodjali, šedesáte měst, všecku krajinu Argob, království Oga v Bázan.
Deuteronomium 3. - 5. Všecka ta města byla ohražená zdmi vysokými, branami a závorami, kromě měst otevřených, jichž bylo velmi mnoho.
Deuteronomium 3. - 6. A vyplénili jsme je, jako jsme učinili Seonovi, králi Ezebon, vyhladivše všecka města, muže, ženy i dítky.
Deuteronomium 3. - 7. Všecka pak hovada a kořisti měst rozebrali jsme sobě.
Deuteronomium 3. - 8. Vzali jsme také téhož času zemi z ruky dvou králů Amorejských, kteráž byla před Jordánem, od potoku Arnon až k hoře Hermon,
Deuteronomium 3. - 9. (Sidonští říkají Hermonu Sarion, a Amorejští říkají jemu Sanir),
Deuteronomium 3. - 10. Všecka města v kraji, a všecken Galád, a všecken Bázan až do Sálecha a Edrei, kteráž byla města království Og v Bázan.
Deuteronomium 3. - 11. Sám toliko Og, král v Bázan, z jiných obrů byl pozůstal. Aj, lůže jeho, lůže železné, ještě zůstává v Rabbat synů Ammon, devíti loktů zdýlí, a čtyř loket zšíří, jakž jest loket muže.
Deuteronomium 3. - 12. Když tedy zemi tu obdrželi jsme dědičně toho času, krajinu od Aroer, jenž jest při potoku Arnon, a polovici hory Galád i města její, dal jsem pokolení Ruben a Gád.
Deuteronomium 3. - 13. Ostatek pak Galád a všecku zemi Bázan, království Oga, dal jsem polovici pokolení Manassesova, totiž všecku krajinu Argob, všecku Bázan, kteráž sloula země obrů.
Deuteronomium 3. - 14. Jair, syn Manasse, vzal všecku krajinu Argob, až ku pomezí Gessuri a Machati; pročež nazval zemi Bázan od jména svého Havot Jair až do dnešního dne.
Deuteronomium 3. - 15. Machirovi pak dal jsem Galád.
Deuteronomium 3. - 16. A Rubenovu a Gádovu pokolení dal jsem krajinu od Galád až ku potoku Arnon, polovici potoka s pomezím až ku potoku Jabok, kdež jsou hranice synů Ammonitských,
Deuteronomium 3. - 17. A roviny tyto i Jordán s pomezím od Ceneret až k moři pustému, jenž jest moře slané, ležící pod horou Fazga k východu.
Deuteronomium 3. - 18. A přikázal jsem vám toho času, řka: Hospodin Bůh váš dal vám zemi tuto, abyste ji dědičně obdrželi; vezmouce odění na sebe, půjdete před bratřími vašimi, syny Izraelskými, kteřížkoli silní jste.
Deuteronomium 3. - 19. Toliko ženy vaše a dítky vaše, a dobytek váš, (nebo vím, že mnoho dobytka máte,) zůstanou v městech vašich, kteráž jsem dal vám,
Deuteronomium 3. - 20. Dokudž by nedal odpočinutí Hospodin bratřím vašim jako i vám, aby i oni dědičně obdrželi zemi, kterouž Hospodin Bůh váš dává jim za Jordánem; tedy navrátíte se jeden každý k dědictví svému, kteréž jsem dal vám.
Deuteronomium 3. - 21. Také i Jozue přikázal jsem toho času, řka: Oči tvé vidí všecko, co učinil Hospodin Bůh váš těm dvěma králům; takť učiní Hospodin všechněm královstvím, do kterýchž ty půjdeš.
Deuteronomium 3. - 22. Nebojtež se jich, nebo Hospodin Bůh váš, onť jest, kterýž bojuje za vás.
Deuteronomium 3. - 23. A tehdáž prosil jsem Hospodina, řka:
Deuteronomium 3. - 24. Panovníče Hospodine, ty jsi počal ukazovati služebníku svému velikost svou a ruku svou přesilnou; nebo kdo jest Bůh silný na nebi aneb na zemi, ješto by činiti mohl skutky podobné tvým, a moci podobné tobě?
Deuteronomium 3. - 25. Prosím, nechť vejdu a uzřím zemi tu výbornou, kteráž jest za Jordánem, horu tu výbornou i Libán.
Deuteronomium 3. - 26. Pohnul se pak Hospodin na mne pro vás a neuslyšel mne, ale řekl mi: Dosti máš, nemluv více o to se mnou.
Deuteronomium 3. - 27. Vstup na vrch hory Fazga, a pozdvihna očí svých k západu a k půlnoci, ku poledni i k východu, hleď očima svýma; nebo nepřejdeš Jordánu tohoto.
Deuteronomium 3. - 28. Ale přikaž Jozue, a posilň ho, i potvrď ho; nebo půjde před lidem tímto, a on uvede jim v dědictví zemi, kterouž uzříš.
Deuteronomium 3. - 29. I zůstali jsme v údolí naproti Betfegor.
Deuteronomium 4. - 1. Nyní tedy, ó Izraeli, slyš ustanovení a soudy, kteréž já učím vás činiti, abyste živi byli, a vejdouce, dědičně vládli zemí, kterouž Hospodin Bůh otců vašich vám dává.
Deuteronomium 4. - 2. Nepřidáte nic k slovu, kteréž já přikazuji vám, aniž co ujmete od něho, abyste tak přikázaní Hospodina Boha svého, kteréž já přikazuji vám, zachovali.
Deuteronomium 4. - 3. Oči vaše viděly, co učinil Hospodin pro Belfegor, jak všecky lidi, kteříž odešli po Belfegor, vyhladil Hospodin Bůh tvůj z prostředku tvého.
Deuteronomium 4. - 4. Vy pak, přídržející se Hospodina Boha vašeho, živi jste do dnešního dne všickni.
Deuteronomium 4. - 5. Viztež, učilť jsem vás ustanovením a soudům, jakž mi přikázal Hospodin Bůh můj, abyste tak činili v zemi, do kteréž vejdete k dědičnému držení jí.
Deuteronomium 4. - 6. Ostříhejtež tedy a čiňte je, nebo to jest moudrost vaše a opatrnost vaše před očima národů, kteříž, slyšíce všecka ustanovení tato, řeknou: Jistě lid moudrý a rozumný národ veliký tento jest.
Deuteronomium 4. - 7. Nebo který národ tak veliký jest, kterýž by měl bohy sobě tak blízké, jako jest Hospodin Bůh váš ve všem volání našem k němu?
Deuteronomium 4. - 8. A který jest národ tak veliký, kterýž by měl ustanovení a soudy spravedlivé, jako jest všecken zákon tento, kterýž já vám dnes předkládám?
Deuteronomium 4. - 9. A však hleď se a bedlivě ostříhej duše své, abys nezapomenul na ty věci, kteréž viděly oči tvé, a aby nevyšly z srdce tvého po všecky dny života tvého; a v známost je uvedeš synům i vnukům svým.
Deuteronomium 4. - 10. A nezapomínej, že jsi onoho dne stál před Hospodinem Bohem svým na Orébě, když mi byl řekl Hospodin: Shromažď mi lid, ať jim předložím slova má, z nichž by se učili mne báti po všecky dny, dokudž živi budou na zemi, a témuž aby syny své učili.
Deuteronomium 4. - 11. Tedy přistoupili jste, a stáli jste pod horou; (hora pak ta hořela ohněm až do samého nebe, a byly na ní tmy, oblak a mrákota.)
Deuteronomium 4. - 12. I mluvil k vám Hospodin z prostředku ohně. Hlas slov slyšeli jste, ale obrazu žádného jste neviděli kromě hlasu,
Deuteronomium 4. - 13. Jímž vyhlásil vám smlouvu svou, kteréžto přikázal vám ostříhati, totiž desíti slov, a napsal je na dvou dskách kamenných.
Deuteronomium 4. - 14. Mně také přikázal Hospodin toho času, abych učil vás ustanovením a soudům, abyste činili je v zemi, do kteréž jdete k dědičnému držení jí.
Deuteronomium 4. - 15. Protož pilně pečujte o duše své, (nebo neviděli jste žádného obrazu toho dne, když k vám mluvil Hospodin na Orébě z prostředku ohně),
Deuteronomium 4. - 16. Abyste neporušili cesty své, a neučinili sobě rytiny aneb podobenství nějakého obrazu, tvárnosti muže neb ženy,
Deuteronomium 4. - 17. Podobenství nějakého hovada, kteréž jest na zemi, aneb podobenství jakéhokoli ptáka křídla majícího, kterýž létá v povětří,
Deuteronomium 4. - 18. Podobenství jakéhokoli zeměplazu na zemi, aneb podobenství jakékoli ryby, kteráž jest u vodě pod zemí.
Deuteronomium 4. - 19. Ani pozdvihuj očí svých k nebi, abys, vida slunce a měsíc, i hvězdy se vším zástupem nebeským a ponuknut jsa, klaněl bys se jim a sloužil bys jim, ješto ty věci oddal Hospodin Bůh tvůj všechněm lidem pode vším nebem,
Deuteronomium 4. - 20. Vás pak vzal Hospodin, a vyvedl vás jako z peci železné z Egypta, abyste byli jeho lid dědičný, jako jste dne tohoto.
Deuteronomium 4. - 21. Ale na mne rozhněval se Hospodin příčinou vaší, a přisáhl, že nepřejdu Jordánu, ani nevejdu do země té výborné, kterouž Hospodin Bůh tvůj dává tobě v dědictví.
Deuteronomium 4. - 22. Nebo já umru v zemi této, a nepřejdu Jordánu, vy pak přejdete, a dědičně obdržíte zemi tu výbornou.
Deuteronomium 4. - 23. Hleďtež, abyste se nezapomínali na smlouvu Hospodina Boha svého, kterouž učinil s vámi, a nečinili sobě rytiny, aneb obrazu jakékoli věci, jakož přikázal tobě Hospodin Bůh tvůj.
Deuteronomium 4. - 24. Nebo Hospodin Bůh tvůj jest oheň sžírající, Bůh silný, horlivý.
Deuteronomium 4. - 25. Když zplodíš syny a vnuky, a zstaráte se v zemi té, jestliže porušíte cestu svou, a uděláte rytinu ku podobenství jakékoli věci, aneb učiníte něco zlého před očima Hospodina Boha svého, popouzejíce ho:
Deuteronomium 4. - 26. Osvědčuji proti vám dnes před nebem i zemí, že hrozně a rychle vyhlazeni budete z země, do kteréž půjdete přes Jordán, abyste vládli jí. Nedlouho bydliti budete v ní, ale do konce vyhlazeni budete.
Deuteronomium 4. - 27. A rozptýlí vás Hospodin mezi národy, a maličký počet vás zůstane mezi pohany, do kterýchž zavede vás Hospodin,
Deuteronomium 4. - 28. A sloužiti tam budete bohům, dílu rukou lidských, dřevu a kameni, ješto nevidí ani slyší, ani jedí, ani čijí.
Deuteronomium 4. - 29. Jestliže pak i tam hledati budeš Hospodina Boha svého, tedy nalezneš, budeš-li ho hledati z celého srdce svého a z celé duše své.
Deuteronomium 4. - 30. Kdyžť úzko bude, a přijdou na tě všecky ty věci, naposledy však, jestliže bys se navrátil k Hospodinu Bohu svému, a poslouchal bys hlasu jeho,
Deuteronomium 4. - 31. (Poněvadž Hospodin Bůh tvůj jest Bůh silný, milosrdný,) neopustí tebe, ani tě nezkazí, ani zapomene se na smlouvu otců tvých, kterouž s přísahou utvrdil jim.
Deuteronomium 4. - 32. Nebo ptej se nyní na dni staré, kteříž byli před tebou, od toho dne, v kterémž stvořil Bůh člověka na zemi, a od jednoho kraje nebe až do druhého, stala-li se kdy věc podobná této tak veliké, aneb slýcháno-li kdy co takového?
Deuteronomium 4. - 33. Zdali kdy slyšel který lid hlas Boha mluvícího z prostředku ohně, jako jsi ty slyšel a živ zůstal?
Deuteronomium 4. - 34. Aneb zdali se kdy který Bůh pokusil, aby přijda, vzal sobě národ některý z jiného národu s zkušováním, znameními a s zázraky, skrze boje a ruku silnou, v rameni vztaženém a v hrůzi veliké, jako učinil všecko toto pro vás Hospodin Bůh váš v Egyptě před očima vašima?
Deuteronomium 4. - 35. Toběť jest to ukázáno, abys věděl, že Hospodin jest Bůh, a že není jiného kromě něho.
Deuteronomium 4. - 36. Dalť s nebe slyšeti hlas svůj, aby vyučil tebe, a na zemi ukázal tobě oheň svůj veliký, a slova jeho slyšel jsi z prostředku ohně.
Deuteronomium 4. - 37. Proto že miloval otce tvé, vyvolil símě jejich po nich, a vyvedl tě před sebou mocí svou velikou z Egypta,
Deuteronomium 4. - 38. Aby vyžena národy veliké a silnější, než jsi ty, před tváří tvou, uvedl tebe a dal tobě zemi jejich v dědictví, jakož dnes vidíš.
Deuteronomium 4. - 39. Věziž tedy dnes a obnov to v srdci svém, že Hospodin jest Bůh na nebi svrchu i na zemi dole, a není žádného jiného.
Deuteronomium 4. - 40. Protož ostříhej po všecky dny ustanovení a přikázaní jeho, kteráž já dnes přikazuji tobě, aby dobře bylo tobě i synům tvým po tobě, a abys prodlil dnů v zemi, kterouž Hospodin Bůh tvůj dá tobě.
Deuteronomium 4. - 41. Tehdy oddělil Mojžíš tři města před Jordánem k východu slunce.
Deuteronomium 4. - 42. Aby utekl do nich vražedlník, kterýž by zabil bližního svého nechtě, a neměl by ho před tím v nenávisti; když by utekl do jednoho z těch měst, aby živ zůstal:
Deuteronomium 4. - 43. Bozor na poušti, na rovinách v kraji Rubenitských, a Rámot v Galád, v pokolení Gád, a Golan v Bázan, v pokolení Manasse.
Deuteronomium 4. - 44. Ten jest zákon, kterýž předložil Mojžíš synům Izraelským,
Deuteronomium 4. - 45. A tato jsou svědectví a ustanovení i soudové, kteréž předložil Mojžíš synům Izraelským, když vyšli z Egypta,
Deuteronomium 4. - 46. Před Jordánem v údolí naproti Betfegor, v zemi Seona, krále Amorejského, kterýž bydlil v Ezebon, jejž porazil Mojžíš a synové Izraelští, když vyšli z Egypta,
Deuteronomium 4. - 47. A uvázali se dědičně v zemi jeho, a v zemi Oga, krále Bázan, dvou králů Amorejských, v zemi, kteráž jest před Jordánem k východu slunce,
Deuteronomium 4. - 48. Od Aroer, (jenž leží při břehu potoka Arnon), až k hoře Sion, kteráž jest Hermon.
Deuteronomium 4. - 49. I ve všecku rovinu před Jordánem k východu až k moři pustému, ležící pod horou Fazga.
Deuteronomium 5. - 1. I svolal Mojžíš všecken lid Izraelský, a řekl jim: Slyš, Izraeli, ustanovení a soudy, kteréž já dnes mluvím v uši vaše; naučte se jim, a v skutku jich ostříhejte.
Deuteronomium 5. - 2. Hospodin Bůh náš učinil s námi smlouvu na Orébě.
Deuteronomium 5. - 3. Ne s otci našimi učinil Hospodin tu smlouvu, ale s námi, kteříž zde jsme nyní my všickni živí.
Deuteronomium 5. - 4. Tváří v tvář mluvil Hospodin s vámi na té hoře z prostředku ohně,
Deuteronomium 5. - 5. (Já jsem pak stál mezi Hospodinem a mezi vámi toho času, abych oznámil vám řeč Hospodinovu; nebo jste se báli ohně, a nevstoupili jste na horu), řka:
Deuteronomium 5. - 6. Já jsem Hospodin Bůh tvůj, kterýž jsem tě vyvedl z země Egyptské z domu služby.
Deuteronomium 5. - 7. Nebudeš míti bohů jiných přede mnou.
Deuteronomium 5. - 8. Neučiníš sobě rytiny , ani jakého podobenství těch věcí, kteréž jsou na nebi svrchu, ani těch, kteréž na zemi dole, ani těch, kteréž jsou u vodách pod zemí.
Deuteronomium 5. - 9. Nebudeš se jim klaněti, ani jich ctíti. Nebo já jsem Hospodin Bůh tvůj, Bůh silný, horlivý, navštěvující nepravost otců na synech do třetího i čtvrtého pokolení těch, kteříž nenávidí mne,
Deuteronomium 5. - 10. A činící milosrdenství nad tisíci těch, kteříž mne milují, a ostříhají přikázaní mých.
Deuteronomium 5. - 11. Nevezmeš jména Hospodina Boha svého nadarmo, neboť nenechá bez pomsty Hospodin toho, kdož by bral jméno jeho nadarmo.
Deuteronomium 5. - 12. Ostříhej dne sobotního, abys jej světil, jakož přikázal tobě Hospodin Bůh tvůj.
Deuteronomium 5. - 13. Šest dní pracovati budeš, a dělati všeliké dílo své;
Deuteronomium 5. - 14. Ale dne sedmého odpočinutí jest Hospodina Boha tvého. Nebudeš dělati žádného díla, ty i syn tvůj i dcera tvá, i služebník tvůj i děvka tvá, vůl i osel tvůj i všeliké hovado tvé, i příchozí tvůj, kterýž jest v branách tvých, aby odpočinul služebník tvůj a děvka tvá jako i ty.
Deuteronomium 5. - 15. A pamatuj, že jsi byl služebníkem v zemi Egyptské, a vyvedl tě Hospodin Bůh tvůj odtud v ruce silné, a v rameni vztaženém. Protož přikázal tobě Hospodin Bůh tvůj, abys světil den sváteční.
Deuteronomium 5. - 16. Cti otce svého i matku svou, jakož přikázal tobě Hospodin Bůh tvůj, aby se prodleli dnové tvoji, a aby tobě dobře bylo na zemi, kterouž Hospodin Bůh tvůj dá tobě.
Deuteronomium 5. - 17. Nezabiješ.
Deuteronomium 5. - 18. Nesesmilníš.
Deuteronomium 5. - 19. Nepokradeš.
Deuteronomium 5. - 20. Nepromluvíš proti bližnímu svému křivého svědectví.
Deuteronomium 5. - 21. Nepožádáš manželky bližního svého, aniž požádáš domu bližního svého, pole jeho, neb služebníka jeho, aneb děvky jeho, vola jeho neb osla jeho, aneb čehokoli z těch věcí, kteréž jsou bližního tvého.
Deuteronomium 5. - 22. Ta slova mluvil Hospodin ke všemu shromáždění vašemu na hoře z prostředku ohně, oblaku a mrákoty, hlasem velikým, a nepřidal nic více, a napsal je na dvou dskách kamenných, kteréž mně dal.
Deuteronomium 5. - 23. Vy pak když jste uslyšeli hlas z prostředku tmy, (nebo hora ohněm hořela), přistoupili jste ke mně všickni vůdcové pokolení vašich a starší vaši,
Deuteronomium 5. - 24. A řekli jste: Ej, ukázal nám Hospodin Bůh náš slávu svou a velikost svou, a slyšeli jsme hlas jeho z prostředku ohně; dnešního dne viděli jsme, že Bůh mluvil s člověkem, a on živ zůstal.
Deuteronomium 5. - 25. Protož nyní proč máme zemříti? Nebo sežral by nás oheň veliký tento; jestli více slyšeti budeme hlas Hospodina Boha našeho, zemřeme.
Deuteronomium 5. - 26. Nebo co jest všeliké tělo, aby slyše hlas Boha živého mluvícího z prostředku ohně, jako my, mělo živo býti?
Deuteronomium 5. - 27. Přistup ty a slyš všecky věci, kteréž mluviti bude Hospodin Bůh náš; potom ty mluviti budeš nám, což by koli řekl tobě Hospodin Bůh náš, a my slyšeti i činiti budeme.
Deuteronomium 5. - 28. Uslyšev pak Hospodin hlas řečí vašich, když jste mluvili ke mně, řekl mi Hospodin: Slyšel jsem hlas řeči lidu tohoto, kterouž mluvili tobě. Cožkoli mluvili, dobřeť jsou mluvili.
Deuteronomium 5. - 29. Ó kdyby bylo jejich srdce takové, aby se báli mne a ostříhali přikázaní mých po všeliký čas, aby jim dobře bylo i synům jejich na věky!
Deuteronomium 5. - 30. Jdi, rci jim: Navraťte se k stanům vašim.
Deuteronomium 5. - 31. Ty pak stůj tuto při mně, a oznámím tobě všecka přikázaní, ustanovení i soudy, kterýmž je učiti budeš, aby je činili v zemi, kterouž já dávám jim, aby jí dědičně vládli.
Deuteronomium 5. - 32. Hleďtež tedy, abyste činili, jakž přikázal vám Hospodin Bůh váš; neuchylujte se na pravo ani na levo.
Deuteronomium 5. - 33. Po vší té cestě, kterouž vám přikázal Hospodin Bůh váš, choditi budete, abyste živi byli, a dobře bylo vám, a abyste prodlili dnů na zemi, kterouž dědičně obdržíte.
Deuteronomium 6. - 1. Toto pak jest přikázaní, ustanovení a soudové, kteréž přikázal Hospodin Bůh váš, abych učil vás, abyste činili je v zemi, do kteréž jdete k dědičnému držení jí,
Deuteronomium 6. - 2. Abys se bál Hospodina Boha svého, ostříhaje všech ustanovení jeho a přikázaní jeho, kteráž já přikazuji tobě, ty i syn tvůj i vnuk tvůj, po všecky dny života svého, aby se prodlili dnové tvoji.
Deuteronomium 6. - 3. Slyšiž tedy, Izraeli, a hleď tak skutečně činiti, aby tobě dobře bylo, a abyste se velmi rozmnožili, (jakož mluvil Hospodin Bůh otců tvých tobě,) v zemi oplývající mlékem a strdí.
Deuteronomium 6. - 4. Slyš, Izraeli, Hospodin Bůh náš, Hospodin jeden jest.
Deuteronomium 6. - 5. Protož milovati budeš Hospodina Boha svého z celého srdce svého, a ze vší duše své, a ze vší síly své.
Deuteronomium 6. - 6. A budou slova tato, kteráž já přikazuji tobě dnes, v srdci tvém.
Deuteronomium 6. - 7. A budeš je často opětovati synům svým, a mluviti o nich, když sedneš v domě svém, když půjdeš cestou, a léhaje i vstávaje.
Deuteronomium 6. - 8. Uvážeš je za znamení na ruce své, a jako náčelník mezi očima svýma.
Deuteronomium 6. - 9. Napíšeš je také na veřejích domu svého a na branách svých.
Deuteronomium 6. - 10. A když tě uvede Hospodin Bůh tvůj do země, kterouž s přísahou zaslíbil otcům tvým, Abrahamovi, Izákovi a Jákobovi, že ji tobě dá, i města veliká a výborná, kterýchžs nestavěl,
Deuteronomium 6. - 11. A domy plné všech dobrých věcí, kterýchž jsi nenaplnil, a studnice vykopané, kterýchž jsi nekopal, a vinice i olivoví, jichž jsi neštípil, a jedl bys a nasytil se:
Deuteronomium 6. - 12. Varuj se, abys nezapomenul na Hospodina, kterýž tě vyvedl z země Egyptské, z poroby těžké.
Deuteronomium 6. - 13. Hospodina Boha svého báti se budeš, a jemu sloužiti, a ve jméno jeho přisahati.
Deuteronomium 6. - 14. Neodejdeš po bozích cizích, z bohů jiných národů, kteříž vůkol vás jsou,
Deuteronomium 6. - 15. (Nebo Bůh silný, horlivý, Hospodin tvůj u prostřed tebe jest,) aby se neroznítila prchlivost Hospodina Boha tvého na tebe, a shladil by tě se svrchku země.
Deuteronomium 6. - 16. Nebudete pokoušeti Hospodina Boha svého, jako jste pokoušeli v Massah.
Deuteronomium 6. - 17. Pilně ostříhejte přikázaní Hospodina Boha svého, a svědectví jeho, i ustanovení jeho, kteráž přikázal tobě,
Deuteronomium 6. - 18. A čiň to, což pravého a dobrého jest před očima Hospodinovýma, aby tobě dobře bylo, a vejda, abys dědičně obdržel zemi výbornou, kterouž s přísahou zaslíbil Hospodin otcům tvým,
Deuteronomium 6. - 19. Aby vypudil všecky nepřátely tvé od tváři tvé, jakož mluvil Hospodin.
Deuteronomium 6. - 20. Když by se potom syn tvůj otázal tebe, řka: Co jsou to za svědectví a ustanovení i soudy, kteréž přikázal Hospodin Bůh náš vám?
Deuteronomium 6. - 21. Tedy díš synu svému: Služebníci jsme byli Faraonovi v Egyptě, i vyvedl nás Hospodin z Egypta v ruce silné.
Deuteronomium 6. - 22. A činil Hospodin znamení a zázraky veliké a škodlivé v Egyptě proti Faraonovi, a proti všemu domu jeho před očima našima,
Deuteronomium 6. - 23. Nás pak vyvedl odtud, aby uvedl nás, a dal nám zemi, kterouž s přísahou zaslíbil otcům našim.
Deuteronomium 6. - 24. Protož přikázal nám Hospodin, abychom ostříhali všech ustanovení těchto, bojíce se Hospodina Boha svého, aby nám dobře bylo po všecky dny, a aby zachoval nás při životu, jakž to činí i v dnešní den.
Deuteronomium 6. - 25. A spravedlnost míti budeme, když ostříhati budeme a činiti všecka přikázaní tato před Hospodinem Bohem svým, jakož přikázal nám.
Deuteronomium 7. - 1. Když pak tebe uvede Hospodin Bůh tvůj do země, do kteréž ty již vcházíš, abys vládl jí, a vypléní národy mnohé od tváři tvé, Hetea, Gergezea, Amorea, Kananea, Ferezea, Hevea a Jebuzea, sedm národů větších a silnějších, nežli jsi ty,
Deuteronomium 7. - 2. A dá je Hospodin Bůh tvůj tobě, abys je pobil: jako proklaté vypléníš je, nevejdeš s nimi v smlouvu, aniž slituješ se nad nimi.
Deuteronomium 7. - 3. Nikoli nespřízníš se s nimi; dcery své nedáš synu jejich, a dcery jejich nevezmeš synu svému.
Deuteronomium 7. - 4. Neboť by odvedla syna tvého od následování mne, a sloužili by bohům cizím, pročež popudila by se prchlivost Hospodinova na vás, a zahladila by tě rychle.
Deuteronomium 7. - 5. Ale raději toto jim učiňte: Oltáře jejich zbořte, modly jejich stroskotejte, háje také posekejte, a rytiny jejich ohněm spalte.
Deuteronomium 7. - 6. Nebo ty lid svatý jsi Hospodinu Bohu svému; tebe vyvolil Hospodin Bůh tvůj, abys jemu byl lidem zvláštním, mimo všecky národy, kteříž jsou na zemi.
Deuteronomium 7. - 7. Ne proto, že by vás více bylo nad jiné národy, připojil se k vám Hospodin, a vyvolil vás, (nebo menší vás počet byl nežli jiných národů,)
Deuteronomium 7. - 8. Ale proto, že miloval vás Hospodin, a splniti chtěl přísahu, kterouž přisáhl otcům vašim, vyvedl vás v ruce silné, a vysvobodil vás z domu služby, z ruky Faraona, krále Egyptského.
Deuteronomium 7. - 9. I zvíš, že Hospodin Bůh tvůj jest Bůh, Bůh silný a pravdomluvný, ostříhající smlouvy a milosrdenství těm, kteříž ho milují a ostříhají přikázaní jeho, až do tisícího kolena,
Deuteronomium 7. - 10. Odplacující tomu, kterýž ho nenávidí, v tvář jeho, tak aby zahladil jej. Nebudeť prodlévati; kdož ho nenávidí, v tvář jeho odplatí jemu.
Deuteronomium 7. - 11. Protož ostříhej přikázaní a ustanovení i soudů, kteréž já tobě dnes přikazuji, abys je činil.
Deuteronomium 7. - 12. I budeť to, že když poslouchati budete soudů těchto a ostříhati i činiti je, také Hospodin Bůh tvůj ostříhati bude tobě smlouvy a milosrdenství, kteréž s přísahou zaslíbil otcům tvým.
Deuteronomium 7. - 13. A bude tě milovati, i požehná tobě a rozmnoží tebe. Nebo požehná plodu života tvého a úrodám země tvé, obilí tvému, vínu tvému a oleji tvému, plodu skotů tvých i stádům bravů tvých v zemi, kterouž s přísahou zaslíbil otcům tvým, že ji tobě dá.
Deuteronomium 7. - 14. Požehnaný budeš nad všecky národy; nebude u tebe neplodný aneb neplodná, ani mezi hovady tvými.
Deuteronomium 7. - 15. Vzdálí také od tebe Hospodin všeliký neduh, a všecky zlé nemoci Egyptské, kteréž znáš; nevzloží jich na tebe, ale vzloží je na všecky, kteříž tě nenávidí.
Deuteronomium 7. - 16. A shladíš všecky národy, kteréž Hospodin Bůh tvůj dá tobě. Neslituje se nad nimi oko tvé, aniž sloužiti budeš bohům jejich, nebo to bylo by tobě osídlem.
Deuteronomium 7. - 17. Řekl-li bys v srdci svém: Větší jsou národové tito nežli já, kterak budu moci vyhnati je?
Deuteronomium 7. - 18. Neboj se jich, ale pilně pamatuj na to, co učinil Hospodin Bůh tvůj Faraonovi a všechněm Egyptským,
Deuteronomium 7. - 19. Na pokušení veliká, kteráž viděly oči tvé, i znamení a zázraky, a ruku silnou a rámě vztažené, v kterémž vyvedl tě Hospodin Bůh tvůj. Takť učiní Hospodin Bůh tvůj všechněm národům, kterýchž bys se obával.
Deuteronomium 7. - 20. Nadto sršně pošle Hospodin Bůh tvůj na ně, dokudž by nezhynuli, kteříž by pozůstali, a kteříž by se skryli před tebou.
Deuteronomium 7. - 21. Nelekejž se strachu jejich, nebo Hospodin Bůh tvůj jest u prostřed tebe, Bůh silný, veliký a hrozný.
Deuteronomium 7. - 22. I vypléní Hospodin Bůh tvůj národy ty od tváři tvé pomalu; nebudeš moci pojednou jich shladiti, aby se nerozmnožila proti tobě zvěř polní.
Deuteronomium 7. - 23. A však dá je Hospodin Bůh tvůj tobě, a setře je setřením velikým, dokudž nebudou vyhlazeni.
Deuteronomium 7. - 24. Vydá i krále jejich v ruce tvé, a vyhladíš jméno jejich pod nebem; neostojíť žádný před tebou, až je i vyhladíš.
Deuteronomium 7. - 25. Ryté bohy jejich ohněm popálíš; nepožádáš stříbra a zlata, kteréž jest na nich, aniž ho sobě vezmeš, aby nebylo tobě osídlem, nebo ohavnost jest Hospodinu Bohu tvému.
Deuteronomium 7. - 26. Aniž vneseš ohavnosti do domu svého, abys nebyl proklatý, jako i ona; všelijak v ohyzdnosti a v ohavnosti budeš míti ji, nebo proklatá jest.
Deuteronomium 8. - 1. Všelikého přikázaní, kteréž já přikazuji tobě dnes, skutečně ostříhejte, abyste živi byli a rozmnožili se, a vešli k dědičnému obdržení země, kterouž s přísahou zaslíbil Hospodin otcům vašim.
Deuteronomium 8. - 2. A rozpomínati se budeš na všecku cestu, kterouž tě vedl Hospodin Bůh tvůj již teď čtyřidceti let po poušti, aby ponížil tebe a zkusil tě, aby známé bylo, co jest v srdci tvém, budeš-li ostříhati přikázaní jeho, čili nic.
Deuteronomium 8. - 3. I ponížil tě a dopustil na tebe hlad, potom tě krmil mannou, kteréž jsi ty neznal, ani otcové tvoji, aby známé učinil tobě, že ne samým chlebem živ bude člověk, ale vším tím, což vychází z úst Hospodinových, živ bude člověk.
Deuteronomium 8. - 4. Roucho tvé nevetšelo na tobě, a noha tvá se neodhnetla, již od čtyřidceti let.
Deuteronomium 8. - 5. Znejž tedy v srdci svém, že jakož cvičí člověk syna svého, tak Hospodin Bůh tvůj cvičí tebe.
Deuteronomium 8. - 6. A ostříhej přikázaní Hospodina Boha svého, chodě po cestách jeho, a boje se jeho.
Deuteronomium 8. - 7. Nebo Hospodin Bůh tvůj uvozuje tě do země výborné, země, v níž jsou potokové vod, studnice a propasti prýštící se po údolích i po horách,
Deuteronomium 8. - 8. Do země hojné na pšenici a ječmen, na vinice a fíky a jablka zrnatá, do země, v níž jest hojnost olivoví olej přinášejícího a medu.
Deuteronomium 8. - 9. Země, v níž bez nedostatku chléb jísti budeš, a v ničemž nouze trpěti nebudeš, země, jejíž kamení jest železo, a z hor jejích měď sekati budeš.
Deuteronomium 8. - 10. Kdyžkoli jísti budeš a nasytíš se, dobrořečiti budeš Hospodina Boha svého za zemi výbornou, kterouž dal tobě.
Deuteronomium 8. - 11. Aniž se kdy toho dopouštěj, abys se měl zapomenouti na Hospodina Boha svého, a neostříhati přikázaní a soudů jeho i ustanovení jeho, kteráž já dnes přikazuji tobě,
Deuteronomium 8. - 12. Aby, když bys jedl a nasycen byl, a domů krásných nastavěje, v nich bys bydlil,
Deuteronomium 8. - 13. A volové i ovce tvé rozmnoženy byly by, stříbra také a zlata měl bys mnoho, a hojnost ve všech věcech svých,
Deuteronomium 8. - 14. Nepozdvihlo se srdce tvé, a zapomenul bys na Hospodina Boha svého, kterýž tě vyvedl z země Egyptské, z domu služby,
Deuteronomium 8. - 15. A vedl tě přes poušť velikou a hroznou, na níž byli hadové ohniví a štírové, poušť žíznivou, na níž nebylo žádné vody, a vyvedl tobě vodu z přetvrdé skály,
Deuteronomium 8. - 16. Kterýž tě krmil na poušti mannou, o kteréž nevěděli otcové tvoji, aby tě potrápil a zkusil tebe, naposledy však aby dobře učinil tobě.
Deuteronomium 8. - 17. Aniž říkej v srdci svém: Moc má a síla ruky mé způsobila mi tato zboží,
Deuteronomium 8. - 18. Ale pamatuj na Hospodina Boha svého, nebo on dává tobě moc k dobývání zboží, aby utvrdil smlouvu svou, kterouž s přísahou učinil s otci tvými, jakož to ukazuje dnešní den.
Deuteronomium 8. - 19. Pakli zapomena se na Hospodina Boha svého, postoupil bys po bozích cizích, a sloužil bys jim a klaněl bys se jim: osvědčuji proti vám dnes, že konečně zahynete.
Deuteronomium 8. - 20. Jako pohané, kteréž Hospodin zahladil před tváří vaší, tak zahynete, proto že jste neposlouchali hlasu Hospodina Boha svého.
Deuteronomium 9. - 1. Slyš, Izraeli, ty přejdeš dnes přes Jordán, abys vejda, dědičně vládl národy většími a silnějšími, než jsi ty, městy velikými a ohrazenými až k nebi,
Deuteronomium 9. - 2. Lidem velikým a vysokým, syny Enakovými, o kterýchž víš, a o kterýchž jsi slyšel praviti: Kdo se postaví proti synům Enakovým?
Deuteronomium 9. - 3. Protož věziž dnes, že Hospodin Bůh tvůj, kterýž jde před tebou, jest jako oheň spalující. On vyhladí je, a on sníží je před tebou; i vyženeš je a vyhladíš je rychle, jakož mluvil tobě Hospodin.
Deuteronomium 9. - 4. Neříkejž v srdci svém, když by je zapudil Hospodin Bůh tvůj od tváři tvé, řka: Pro spravedlnost mou uvedl mne Hospodin, abych dědičně obdržel zemi tuto, tak jako pro bezbožnost národů těch Hospodin vyhnal je od tváři tvé.
Deuteronomium 9. - 5. Ne pro spravedlnost svou a pravost srdce svého ty jdeš, abys dědičně obdržel zemi jejich, ale pro bezbožnost národů těch Hospodin Bůh tvůj vyhání je od tváři tvé, a aby splnil slovo, kteréž s přísahou zaslíbil otcům tvým, Abrahamovi, Izákovi a Jákobovi.
Deuteronomium 9. - 6. Protož věziž, že ne pro spravedlnost tvou Hospodin Bůh tvůj dává tobě zemi tu výbornou, abys dědičně držel ji, poněvadž jsi lid tvrdé šíje.
Deuteronomium 9. - 7. Pamatujž a nezapomínej, že jsi k hněvu popouzel Hospodina Boha svého na poušti; hned od toho dne, když jsi vyšel z země Egyptské, až jste přišli na místo toto, odporni jste byli Hospodinu.
Deuteronomium 9. - 8. Také i na Orébě popudili jste k hněvu Hospodina, a rozhněval se na vás Hospodin, aby vás shladil.
Deuteronomium 9. - 9. Když jsem vstoupil na horu, abych vzal dsky kamenné, dsky smlouvy, kterouž učinil s vámi Hospodin, tehdáž jsem trval na hoře čtyřidceti dní a čtyřidceti nocí, chleba nejeda a vody nepije.
Deuteronomium 9. - 10. I dal mi Hospodin dvě dsky kamenné, psané prstem Božím, na nichž byla všecka ta slova, kteráž mluvil vám Hospodin na hoře z prostředku ohně v den shromáždění.
Deuteronomium 9. - 11. Po skonání pak čtyřidceti dnů a čtyřidceti nocí dal mi Hospodin dvě dsky kamenné, dsky smlouvy.
Deuteronomium 9. - 12. I řekl mi Hospodin: Vstana, sstup rychle odsud, nebo poškvrnil se lid tvůj, kterýž jsi vyvedl z Egypta; sešli brzy s cesty, kterouž jsem jim přikázal, a učinili sobě slitinu.
Deuteronomium 9. - 13. Mluvil také Hospodin ke mně, řka: Viděl jsem lid ten, a jistě lid tvrdošijný jest.
Deuteronomium 9. - 14. Pusť mne, ať je setru, a zahladím jméno jejich pod nebem, tebe pak učiním v národ větší a silnější, nežli jest tento.
Deuteronomium 9. - 15. Tedy obrátiv se, sstoupil jsem s hory, (hora pak hořela ohněm), dvě dsky smlouvy maje v obou rukou svých.
Deuteronomium 9. - 16. Když jsem pak pohleděl a uzřel jsem, že jste zhřešili Hospodinu Bohu vašemu, udělavše sobě tele lité, (brzy jste byli sešli s cesty, kterouž přikázal vám Hospodin):
Deuteronomium 9. - 17. Pochytiv ty dvě dsky, povrhl jsem je z obou rukou svých, a polámal jsem je před očima vašima.
Deuteronomium 9. - 18. A padna, ležel jsem před Hospodinem jako i prvé, čtyřidceti dní a čtyřidceti nocí, chleba nejeda a vody nepije, pro všecky hříchy vaše, kterýmiž jste byli zhřešili, činíce to, což zlého jest před očima Hospodinovýma, a popouzejíce jeho.
Deuteronomium 9. - 19. Nebo bál jsem se prchlivosti a hněvu, kterýmž se byl popudil Hospodin proti vám, aby zahladil vás, a uslyšel mne Hospodin i tehdáž.
Deuteronomium 9. - 20. Na Arona též rozhněval se byl Hospodin náramně, tak že ho zahladiti chtěl; tedy modlil jsem se také za Arona téhož času.
Deuteronomium 9. - 21. Hřích pak váš, kterýž jste byli učinili, totiž tele, vzav, spálil jsem je ohněm a zdrobil jsem je, tluka je dobře, dokudž nebylo setříno na prach. Potom vsypal jsem prach jeho do potoka, kterýž tekl s té hory.
Deuteronomium 9. - 22. Ano i v Tabbera a v Massah a v Kibrot Hattáve popouzeli jste Hospodina k hněvu.
Deuteronomium 9. - 23. A když vás poslal Hospodin z Kádesbarne, řka: Vstupte a opanujte zemi tu, kterouž jsem vám dal, odporni jste byli řeči Hospodina Boha svého, a nevěřili jste jemu, aniž jste uposlechli hlasu jeho.
Deuteronomium 9. - 24. Odporni jste byli Hospodinu od toho dne, jakž jsem vás poznal.
Deuteronomium 9. - 25. A padna, ležel jsem před Hospodinem čtyřidceti dní a čtyřidceti nocí, v nichž jsem rozprostíral se; nebo řekl Hospodin, že vás chce zahladiti.
Deuteronomium 9. - 26. I modlil jsem se Hospodinu, řka: Panovníče Hospodine, nezatracujž lidu svého, a to dědictví svého, kteréž jsi vykoupil velikomocností svou, kteréž jsi vyvedl z Egypta v ruce silné.
Deuteronomium 9. - 27. Rozpomeniž se na služebníky své, Abrahama, Izáka a Jákoba; nepatřiž na tvrdost lidu tohoto, na bezbožnost jeho a na hříchy jeho,
Deuteronomium 9. - 28. Aby neřekli obyvatelé země té, z níž jsi nás vyvedl: Proto že nemohl Hospodin uvésti jich do země, kterouž zaslíbil jim, aneb že je měl v nenávisti, vyvedl je, aby je pobil na poušti.
Deuteronomium 9. - 29. Však oni jsou lid tvůj a dědictví tvé, kteréž jsi vyvedl v síle své veliké a v rameni svém vztaženém.
Deuteronomium 10. - 1. Toho času řekl mi Hospodin: Vyhlaď sobě dvě dsky kamenné, podobné prvním, a vstup ke mně na horu, a udělej sobě truhlu dřevěnou.
Deuteronomium 10. - 2. I napíši na dskách těch slova, kteráž byla na dskách prvních, kteréž jsi rozrazil, a vložíš je do té truhly.
Deuteronomium 10. - 3. Tedy udělal jsem truhlu z dříví setim, a vyhladiv dvě dsky kamenné, podobné prvním, vstoupil jsem na horu, nesa ty dvě dsky v rukou svých.
Deuteronomium 10. - 4. I napsal na těch dskách, tak jakž prvé byl napsal, deset slov, kteráž mluvil k vám Hospodin na hoře z prostředku ohně v den shromáždění onoho, a dal je Hospodin mně.
Deuteronomium 10. - 5. A obrátiv se, sstoupil jsem s hory té, a vložil jsem ty dsky do truhly, kterouž jsem byl udělal, a byly tam, jakož mi přikázal Hospodin.
Deuteronomium 10. - 6. Synové pak Izraelští hnuli se z Beerot synů Jakan do Moserah. Tam umřel Aron, a tu jest pochován; i konal úřad kněžský na místě jeho Eleazar, syn jeho.
Deuteronomium 10. - 7. Odtud táhli do Gadgad, a z Gadgad do Jotbata, do země vod tekutých.
Deuteronomium 10. - 8. Toho času oddělil Hospodin pokolení Léví, aby nosili truhlu smlouvy Hospodinovy, a aby stáli před Hospodinem k službě jemu, a k dobrořečení ve jménu jeho až do dnešního dne.
Deuteronomium 10. - 9. Pročež nemělo pokolení Léví dílu a dědictví s bratřími svými, nebo Hospodin jest dědictví jeho, jakož mluvil k němu Hospodin Bůh tvůj.
Deuteronomium 10. - 10. Já pak zůstal jsem na té hoře jako dnů prvních, čtyřidceti dní a čtyřidceti nocí, a uslyšel mne Hospodin i tehdáž, a nechtěl shladiti tebe.
Deuteronomium 10. - 11. Potom řekl mi Hospodin: Vstaň, jdi, předcházeje lid, aby vešli a vládli zemí, kterouž jsem s přísahou zaslíbil otcům jejich, že jim ji dám.
Deuteronomium 10. - 12. Nyní tedy, Izraeli, čeho žádá Hospodin Bůh tvůj od tebe? Jediné abys se bál Hospodina Boha svého, a chodil po všech cestách jeho, a abys miloval ho, a sloužil Hospodinu Bohu svému v celém srdci svém, a ve vší duši své,
Deuteronomium 10. - 13. Ostříhaje přikázaní Hospodinových a ustanovení jeho, kteráž já přikazuji tobě dnes k tvému dobrému.
Deuteronomium 10. - 14. Aj, Hospodina Boha tvého jest nebe i nebesa nebes, země a všecky věci, kteréž jsou na ní.
Deuteronomium 10. - 15. Však toliko v otcích tvých zalíbilo se Hospodinu, aby je zamiloval, a vyvolil símě jejich po nich, vás totiž ze všech národů, jakož dnes vidíš.
Deuteronomium 10. - 16. Protož obřežtež neobřízku srdce svého, a šíje své nezatvrzujte více.
Deuteronomium 10. - 17. Nebo Hospodin Bůh váš, on jest Bůh bohů, a Pán pánů, Bůh silný, veliký, mocný a hrozný, kterýž nepřijímá osoby, ani béře darů,
Deuteronomium 10. - 18. Čině soud sirotku a vdově, miluje také příchozího, dávaje mu chléb a oděv.
Deuteronomium 10. - 19. Protož milujte hostě, nebo jste byli hosté v zemi Egyptské.
Deuteronomium 10. - 20. Hospodina Boha svého báti se budeš, jemu sloužiti, a jeho se přídržeti, a ve jménu jeho přisahati budeš.
Deuteronomium 10. - 21. Onť jest chvála tvá, a onť jest Bůh tvůj, kterýž učinil s tebou tyto veliké a hrozné věci, kteréž viděly oči tvé.
Deuteronomium 10. - 22. V sedmdesáti dušech sstoupili otcové tvoji do Egypta, nyní pak rozmnožil tě Hospodin Bůh tvůj, abys byl v množství jako hvězdy nebeské.
Deuteronomium 11. - 1. Milujž tedy Hospodina Boha svého a ostříhej nařízení jeho, ustanovení a soudů jeho, i přikázaní jeho po všecky dny.
Deuteronomium 11. - 2. A znejtež dnes (nebo ne k samým synům vašim mluvím, kteříž neznali toho, ani neviděli), trestání Hospodina Boha svého, důstojnost jeho, ruku jeho silnou a rámě jeho vztažené,
Deuteronomium 11. - 3. A znamení i skutky jeho, kteréž činil u prostřed Egypta Faraonovi, králi Egyptskému, i vší zemi jeho,
Deuteronomium 11. - 4. A co učinil vojsku Egyptskému, koňům i vozům jeho, kterýž uvedl vody moře Rudého na ně, když vás honili, a shladil je Hospodin až do dnešního dne;
Deuteronomium 11. - 5. Také co učinil vám na poušti, dokudž jste nepřišli až k místu tomuto,
Deuteronomium 11. - 6. A co učinil Dátanovi a Abironovi, synům Eliaba, syna Rubenova, když země otevřela ústa svá, a požřela je i čeledi jejich, stany jejich se vším statkem jejich, kterýž při sobě měli, u prostřed všeho Izraele.
Deuteronomium 11. - 7. Ale oči vaše viděly všecky skutky Hospodinovy veliké, kteréž činil.
Deuteronomium 11. - 8. Protož ostříhejte všech přikázaní, kteráž já dnes přikazuji vám, abyste zmocněni byli, a vejdouce, dědičně obdrželi zemi, do kteréž vy jdete k dědičnému jí obdržení,
Deuteronomium 11. - 9. A aby se prodlili dnové vaši na zemi, kterouž s přísahou zaslíbil dáti Hospodin otcům vašim i semeni jejich, zemi mlékem a strdí oplývající.
Deuteronomium 11. - 10. Nebo země, do kteréž ty již vcházíš, abys ji dědičně obdržel, není jako země Egyptská, z níž jsi vyšel, v kteréž jsi rozsíval símě své, a svlažoval ji do ustání noh svých jako zahradu bylinnou:
Deuteronomium 11. - 11. Ale země, do kteréž vy jdete, abyste jí dědičně vládli, jest země hornatá, mající i údolí, kteráž z deště nebeského svlažována bývá vodou,
Deuteronomium 11. - 12. Země, o kterouž Hospodin Bůh tvůj pečuje, a vždycky oči Hospodina Boha tvého obráceny jsou na ni, od počátku roku až do konce jeho.
Deuteronomium 11. - 13. Protož jestliže opravdově poslouchati budete přikázaní mých, kteráž já vám dnes přikazuji, milujíce Hospodina Boha svého a sloužíce jemu z celého srdce svého a ze vší duše své,
Deuteronomium 11. - 14. Dám déšť zemi vaší časem svým, ranní i pozdní, a sklízeti budeš obilé své, víno své i olej svůj.
Deuteronomium 11. - 15. Dám i pastvu na poli tvém pro hovada tvá, a budeš jísti až do sytosti.
Deuteronomium 11. - 16. Vystříhejtež se tedy, aby nebylo svedeno srdce vaše, abyste odstupujíce, nesloužili bohům cizím, a neklaněli se jim.
Deuteronomium 11. - 17. Pročež Hospodin velice by se na vás rozhněval, a zavřel by nebe, aby deště nedávalo, a země aby nedávala úrody své; i zahynuli byste rychle z země výborné, kterouž Hospodin vám dává.
Deuteronomium 11. - 18. Ale složte tato slova má v srdci svém a v mysli své, a uvažte je sobě za znamení na rukou svých, a budou jako náčelník mezi očima vašima.
Deuteronomium 11. - 19. A vyučujte jim syny své, rozmlouvajíce o nich, když sedneš v domě svém, aneb když půjdeš cestou, když lehneš i když vstaneš.
Deuteronomium 11. - 20. Napíšeš je také na veřejích domu svého i na branách svých,
Deuteronomium 11. - 21. Aby byli rozmnoženi dnové vaši a dnové synů vašich na zemi, kterouž s přísahou zaslíbil Hospodin otcům vašim, že ji dá jim, dokudž nebe trvá nad zemí.
Deuteronomium 11. - 22. Nebo jestliže bedlivě ostříhati budete všech přikázaní těchto, kteráž já přikazuji vám, abyste je činili, milujíce Hospodina Boha svého, a chodíce po všech cestách jeho, a přídržejíce se jeho:
Deuteronomium 11. - 23. Tedy vyžene Hospodin všecky ty národy od tváři vaší, a vládnouti budete dědičně národy většími i silnějšími, nežli jste vy.
Deuteronomium 11. - 24. Všeliké místo, na kteréž by vstoupila noha vaše, vaše bude; od pouště a od Libánu, a od řeky Eufraten až k moři nejdalšímu bude pomezí vaše.
Deuteronomium 11. - 25. Nepostaví se žádný proti vám; strach a bázeň vás pustí Hospodin Bůh váš na tvář vší země, po kteréž choditi budete, jakož jest mluvil vám.
Deuteronomium 11. - 26. Hle, já předkládám vám dnes požehnání i zlořečení,
Deuteronomium 11. - 27. Požehnání, budete-li poslouchati přikázaní Hospodina Boha svého, kteráž já dnes přikazuji vám,
Deuteronomium 11. - 28. Zlořečení pak, jestliže byste neposlouchali přikázaní Hospodina Boha svého, ale sešli byste s cesty, o kteréž já dnes přikazuji vám, následujíce bohů cizích, kterýchž neznáte.
Deuteronomium 11. - 29. A když by tě uvedl Hospodin Bůh tvůj do země, do kteréž ty jdeš, abys dědičně vládl jí, tedy dáš požehnání toto na hoře Garizim, a zlořečení na hoře Hébal,
Deuteronomium 11. - 30. Kteréž jsou za Jordánem, za cestou chýlící se k západu slunce, v zemi Kananejského, jenž bydlí na rovinách naproti Galgala, blízko rovin More.
Deuteronomium 11. - 31. Nebo vy půjdete přes Jordán, abyste vešli a dědičně vládli zemí, kterouž Hospodin Bůh váš dá vám; i obdržíte ji dědičně, a budete v ní bydliti.
Deuteronomium 11. - 32. Hleďtež tedy, abyste činili všecka ustanovení a soudy, kteréž já dnes vám předkládám.
Deuteronomium 12. - 1. Tato jsou ustanovení a soudové, kterýchž ostříhati budete, činíce je v zemi, kterouž Hospodin Bůh otců tvých dá tobě, abys dědičně vládl jí po všecky dny, v nichž živi budete na zemi.
Deuteronomium 12. - 2. Zkazíte do gruntu všecka místa, na nichž sloužili národové, (kteréž vy dědičně opanujete), bohům svým, na vrších vysokých a na pahrbcích, a pod každým stromem ratolestným.
Deuteronomium 12. - 3. Oltáře jejich zbořte, a obrazy jejich ztlucte, háje také jejich ohněm spalte a rytiny bohů jejich stroskotejte, a vyhlaďte jméno jejich z místa toho.
Deuteronomium 12. - 4. Neučiníte tak Hospodinu Bohu svému,
Deuteronomium 12. - 5. Ale kteréž by místo vyvolil Hospodin Bůh váš ze všech pokolení vašich, aby položil jméno své tu, a bydlil na něm, hledati ho, a tam choditi budete.
Deuteronomium 12. - 6. Tam také přinášeti budete zápaly své a oběti i desátky své, oběti rukou svých i sliby své, dobrovolné oběti své, i prvorozené z skotů a bravů svých,
Deuteronomium 12. - 7. A jísti budete tam před Hospodinem Bohem svým, a veseliti se budete v každé věci, k níž přičiníte ruky své, vy i domové vaši,v nichž požehnal tobě Hospodin Bůh tvůj.
Deuteronomium 12. - 8. Nebudete dělati tak, jakž my nyní zde činíme, jeden každý což se mu dobrého vidí.
Deuteronomium 12. - 9. Nebo až dosavad nepřišli jste k odpočinutí a dědictví, kteréž Hospodin Bůh tvůj dává tobě.
Deuteronomium 12. - 10. Ale když přejdouce Jordán, bydliti budete v zemi, kterouž Hospodin Bůh váš dá vám, abys jí vládl právem dědičným, a odpočinutí dá vám ode všech vůkol nepřátel vašich, a bydliti budete bezpečně:
Deuteronomium 12. - 11. Tedy k místu tomu, kteréž by vyvolil Hospodin Bůh váš, aby tam přebývalo jméno jeho, přinášeti budete všecky věci, kteréž já přikazuji vám, zápaly své, oběti své a desátky své, a oběti rukou svých a všecko, což předního jest v slibích vašich, kteréž byste činili Hospodinu.
Deuteronomium 12. - 12. A veseliti se budete před Hospodinem Bohem svým, vy i synové vaši i dcery vaše, služebníci vaši i děvky vaše, i Levíta, kterýž jest v branách tvých, nebo nemají dílu a dědictví s vámi.
Deuteronomium 12. - 13. Vystříhej se, abys neobětoval zápalných obětí svých na žádném místě, kteréž bys sobě obhlédl.
Deuteronomium 12. - 14. Ale na tom místě, kteréž by vyvolil Hospodin v jednom z pokolení tvých, tam obětovati budeš zápaly své, a tam učiníš všecko, což já přikazuji tobě.
Deuteronomium 12. - 15. A však jestliže by se kdy zalíbilo duši tvé, zabiješ sobě, a jísti budeš maso vedlé požehnání Hospodina Boha svého, kteréž by dal tobě ve všech městech tvých; nečistý i čistý jísti je bude, jako srnu i jelena.
Deuteronomium 12. - 16. Krve toliko jísti nebudete, na zemi vycedíte ji jako vodu.
Deuteronomium 12. - 17. Nebudeš moci jísti v městě svém desátků obilí svého, vína a oleje svého, i prvorozených skotů a bravů svých, i všeho, k čemuž se slibem zavážeš, dobrovolných obětí svých a obětí rukou svých.
Deuteronomium 12. - 18. Ale před Hospodinem Bohem svým jísti je budeš na místě, kteréž vyvolil Hospodin Bůh tvůj, ty i syn tvůj i dcera tvá, služebník tvůj a děvka tvá, i Levíta, kterýž jest v branách tvých, a veseliti se budeš před Hospodinem Bohem svým ve všech věcech, k nimž bys přičinil ruky své.
Deuteronomium 12. - 19. Vystříhejž se, abys neopouštěl Levítů v zemi své po všecky dny své.
Deuteronomium 12. - 20. Když rozšíří Hospodin Bůh tvůj pomezí tvé, jakož mluvil tobě, a řekl bys sám v sobě: Budu jísti maso, proto že žádá duše tvá jísti maso, vedlé vší líbosti své jísti budeš maso.
Deuteronomium 12. - 21. Jestliže by daleko bylo od tebe místo, kteréž vyvolí Hospodin Bůh tvůj, aby přebývalo tam jméno jeho, zabiješ hovado z skotů neb bravů svých, kteréž by dal Hospodin tobě, jakžť jsem přikázal tobě, a jísti budeš v městě svém, vedlé vší líbosti duše své.
Deuteronomium 12. - 22. Jakž se jídá srna a jelen, tak je jísti budeš; nečistý i čistý bude je jísti.
Deuteronomium 12. - 23. Toliko buď stálý, abys krve nejedl; nebo krev jest duše, protož nebudeš jísti duše s masem jejím.
Deuteronomium 12. - 24. Nejeziž jí, ale na zem ji vyceď jako vodu.
Deuteronomium 12. - 25. Nebudeš jísti jí, aby tobě dobře bylo i synům tvým po tobě, když bys činil, což dobrého jest před očima Hospodinovýma.
Deuteronomium 12. - 26. Ale posvěcené věci své, kteréž bys měl, a což bys slíbil, vezmeš, a doneseš na místo, kteréž vyvolí Hospodin,
Deuteronomium 12. - 27. A obětovati budeš oběti své zápalné, maso a krev, na oltář Hospodina Boha svého; ale krev jiných obětí tvých vylita bude na oltář Hospodina Boha tvého, maso pak jísti budeš.
Deuteronomium 12. - 28. Ostříhej a poslouchej všech slov těchto, kteráž já přikazuji tobě, aby tobě dobře bylo i synům tvým po tobě až na věky, když bys činil, což dobrého a pravého jest, před očima Hospodina Boha svého.
Deuteronomium 12. - 29. Když by pak vyplénil Hospodin Bůh tvůj od tváři tvé národy ty, k nimž ty tudíž vejdeš, abys dědičně vládl jimi, a dědičně je opanoval, a bydlil v zemi jejich,
Deuteronomium 12. - 30. Vystříhej se, abys neuvázl v osídle, jda za nimi, když by již vyhlazeni byli od tváři tvé. Nevyptávej se na bohy jejich, říkaje: Jak jsou sloužili národové ti bohům svým, tak i já učiním.
Deuteronomium 12. - 31. Neučiníš tak Hospodinu Bohu svému, nebo všecko, což v ohavnosti má Hospodin, a čehož nenávidí, činili bohům svým; také i syny své a dcery své ohněm pálili ke cti bohům svým.
Deuteronomium 12. - 32. Cožkoli já přikazuji vám, ostříhati budete, činíce to; nepřidáte k tomu, aniž co z toho ujmete.
Deuteronomium 13. - 1. Povstal-li by u prostřed tebe prorok, aneb někdo, ješto by míval sny, a ukázal by tobě znamení aneb zázrak,
Deuteronomium 13. - 2. Byť se pak i stalo to znamení aneb zázrak, a mluvil by tobě, řka: Poďme, následujme bohů cizích, (kterýchž neznáš,) a služme jim:
Deuteronomium 13. - 3. Neuposlechneš slov proroka toho, ani snáře, nebo zkušuje vás Hospodin Bůh váš, aby známé bylo, milujete-li Hospodina Boha svého z celého srdce svého a z celé duše své.
Deuteronomium 13. - 4. Hospodina Boha svého následujte, a jeho se bojte, přikázaní jeho ostříhejte, hlasu jeho poslouchejte, jemu služte a jeho se přídržte.
Deuteronomium 13. - 5. Prorok pak ten aneb snář zamordován bude, nebo mluvil to, čímž by odvrátil vás od Hospodina Boha vašeho, (kterýž vyvedl vás z země Egyptské, a vykoupil tě z domu služby,) aby tě srazil s cesty, kterouž přikázal tobě Hospodin Bůh tvůj, abys chodil po ní; a tak odejmeš zlé z prostředku svého.
Deuteronomium 13. - 6. Jestliže by tě tajně nabádal bratr tvůj, syn matky tvé, aneb syn tvůj, aneb dcera tvá, aneb manželka, kteráž jest v lůně tvém, aneb přítel tvůj, kterýžť by milý byl jako duše tvá, řka: Poďme a služme bohům cizím, (kterýchž jsi neznal ty ani otcové tvoji),
Deuteronomium 13. - 7. Z bohů pohanských, kteříž vůkol vás jsou, buď blízko aneb daleko od tebe, od jednoho konce země až do druhého konce jejího,
Deuteronomium 13. - 8. Nepovoluj jemu, aniž ho poslouchej;neodpustíť mu oko tvé, aniž se slituješ, aniž zatajíš ho,
Deuteronomium 13. - 9. Ale bez milosti zabiješ jej; ruka tvá nejprv na něj bude vztažena, abys ho zabil, a potom ruce všeho lidu.
Deuteronomium 13. - 10. A ukamenuješ jej až do smrti, nebo chtěl odvésti tebe od Hospodina Boha tvého, kterýž tě vyvedl z země Egyptské, z domu služby,
Deuteronomium 13. - 11. Aby všecken lid Izraelský, uslyšíce to, báli se, a nečinili více něco podobného věci této nejhorší u prostřed tebe.
Deuteronomium 13. - 12. Uslyšel-li bys o některém městě svém, kteréž Hospodin Bůh tvůj dá tobě, abys tam bydlil, ani praví:
Deuteronomium 13. - 13. Vyšli muži, lidé nešlechetní z prostředku tvého, kteříž svedli spoluobyvatele své, řkouce: Poďme, služme bohům cizím, kterýchž neznáte:
Deuteronomium 13. - 14. Tedy vyhledej a vyzvěz a dobře se na to vyptej, a jestliže jest pravda a jistá věc, že ohavnost se stala u prostřed tebe,
Deuteronomium 13. - 15. Zbiješ obyvatele města toho mečem, a jako věc proklatou zkazíš je i všecko, což by v něm bylo, hovada také jeho mečem pobiješ.
Deuteronomium 13. - 16. A všecky kořisti jeho shromáždíš u prostřed ulice jeho, a spálíš ohněm to město i všecky kořisti jeho docela Hospodinu Bohu svému, aby byla hromada rumu věčná; a nebude více staveno.
Deuteronomium 13. - 17. A nevezmeš ničehož z věcí proklatých, aby Hospodin odvrátil se od hněvu prchlivosti své, a učinil tobě milosrdenství svá, a smiloval se nad tebou, i rozmnožil tě, jakož s přísahou zaslíbil otcům tvým.
Deuteronomium 13. - 18. Protož poslouchati budeš hlasu Hospodina Boha svého, ostříhaje všech přikázaní jeho, kteráž já dnes přikazuji tobě, abys činil, což pravého jest, před očima Hospodina Boha svého.
Deuteronomium 14. - 1. Synové jste Hospodina Boha vašeho, protož nebudete se řezati, aniž sobě uděláte lysiny mezi očima vašima nad mrtvým.
Deuteronomium 14. - 2. Nebo lid svatý jsi Hospodinu Bohu svému, a tebe vyvolil Hospodin, abys jemu byl za lid zvláštní ze všech národů, kteříž jsou na tváři země.
Deuteronomium 14. - 3. Nebudeš jísti žádné věci ohavné.
Deuteronomium 14. - 4. Tato jsou hovada, kteráž jísti budete: Voly, ovce a kozy,
Deuteronomium 14. - 5. Jelena, dannele, srnu, kamsíka, jezevce, bůvola a losa.
Deuteronomium 14. - 6. Každé hovado, kteréž má kopyta rozdělená, tak aby rozdvojená byla, a přežívá mezi hovady, jísti je budete.
Deuteronomium 14. - 7. A však ne všech přežívajících, aneb těch, kteráž kopyta rozdělená mají, budete jísti, jako velblouda, zajíce a králíka; nebo ač přežívají, však kopyta rozděleného nemají, nečistá jsou vám.
Deuteronomium 14. - 8. Též svině, nebo rozdělené majíc kopyto, nepřežívá, nečistá vám bude; masa jejího jísti nebudete, a mrchy její se nedotknete.
Deuteronomium 14. - 9. Ze všech pak živočichů, kteříž u vodách jsou, tyto jísti budete: Cožkoli má plejtvy a šupiny, jísti budete.
Deuteronomium 14. - 10. Což pak nemá plejtví a šupin, toho jísti nebudete; nečisté vám bude.
Deuteronomium 14. - 11. Všecko ptactvo čisté jísti budete.
Deuteronomium 14. - 12. Těchto pak jísti nebudete: Orla, noha, orlice mořské,
Deuteronomium 14. - 13. A sokola, supa a luňáka vedlé pokolení jeho,
Deuteronomium 14. - 14. A žádného krkavce vedlé pokolení jeho,
Deuteronomium 14. - 15. Pstrosa, sovy, vodní káně a krahulce vedlé pokolení jeho,
Deuteronomium 14. - 16. Raroha, kalousa a labuti,
Deuteronomium 14. - 17. Pelikána, porfiriána a křehaře,
Deuteronomium 14. - 18. Čápa, volavky vedlé pokolení jejího, dedka a netopýře.
Deuteronomium 14. - 19. A všeliký zeměplaz létající nečistý bude vám, nebudete ho jísti.
Deuteronomium 14. - 20. Každého ptáka čistého jísti budete.
Deuteronomium 14. - 21. Žádné umrliny jísti nebudete; příchozímu, kterýž jest v branách tvých, dáš ji, a jísti ji bude, aneb prodáš cizozemci, nebo lid svatý jsi Hospodinu Bohu svému. Nebudeš vařiti kozelce v mléce matky jeho.
Deuteronomium 14. - 22. Ochotně dávati budeš desátky ze všech užitků semene svého, kteřížť by přišli s pole každého roku.
Deuteronomium 14. - 23. A jísti budeš před Hospodinem Bohem svým, (na místě, kteréž by vyvolil, aby tam přebývalo jméno jeho,) desátky z obilí, vína i oleje svého, a prvorozené z volů svých a drobného dobytka svého, abys se učil báti Hospodina Boha svého po všecky dny.
Deuteronomium 14. - 24. Jestliže by pak daleká byla cesta, a nemohl bys donésti toho, proto že daleko jest od tebe to místo, kteréž by vyvolil Hospodin Bůh tvůj k přebývání tam jména svého, když požehná tobě Hospodin Bůh tvůj:
Deuteronomium 14. - 25. Tedy zpeněžíš je, a svázané peníze vezma v ruku svou, půjdeš k místu, kteréž by vyvolil Hospodin Bůh tvůj,
Deuteronomium 14. - 26. A vynaložíš ty peníze na všecko, čehož žádá duše tvá, na voly, na ovce, na víno, aneb jiný nápoj silný, a na všecko, čehož by sobě žádala duše tvá, a jísti budeš tam před Hospodinem Bohem svým, a veseliti se budeš ty i dům tvůj.
Deuteronomium 14. - 27. Levíty pak, kterýž by v branách tvých bydlil, neopustíš, nebo nemá dílu a dědictví s tebou.
Deuteronomium 14. - 28. Každého léta třetího oddělíš všecky desátky z užitků svých toho léta, a složíš je v branách svých.
Deuteronomium 14. - 29. I přijde Levíta, (nebo nemá dílu a dědictví s tebou), a host a sirotek i vdova, kteříž jsou v branách tvých, i budou jísti a nasytí se, aby požehnal tobě Hospodin Bůh tvůj při všelikém díle rukou tvých, kteréž bys dělal.
Deuteronomium 15. - 1. Každého léta sedmého odpouštěti budeš.
Deuteronomium 15. - 2. Tento pak bude způsob odpuštění, aby odpustil každý věřitel, kterýž rukou svou půjčil to, čehož půjčil bližnímu svému; nebude upomínati bližního svého aneb bratra svého, nebo vyhlášeno jest odpuštění Hospodinovo.
Deuteronomium 15. - 3. Cizozemce upomínati budeš, ale to, což bys měl u bratra svého, propustí ruka tvá.
Deuteronomium 15. - 4. Toliko aby nuzným někdo nebyl příčinou tvou, poněvadž hojně požehná tobě Hospodin v zemi, kterouž Hospodin Bůh tvůj dá tobě v dědictví, abys jí dědičně vládl:
Deuteronomium 15. - 5. Jestliže však pilně poslouchati budeš hlasu Hospodina Boha svého, tak abys hleděl činiti každé přikázaní toto, kteréž já tobě dnes přikazuji.
Deuteronomium 15. - 6. Hospodin zajisté Bůh tvůj požehná tobě, jakož mluvil tobě, tak že budeš moci půjčovati národům mnohým, tobě pak nebude potřeba vypůjčovati; i budeš panovati nad národy mnohými, ale oni nad tebou nebudou panovati.
Deuteronomium 15. - 7. Byl-li by u tebe nuzný někdo z bratří tvých, v některém městě tvém, v zemi tvé, kterouž Hospodin Bůh tvůj dá tobě, nezatvrdíš srdce svého, a nezavřeš ruky své před nuzným bratrem svým:
Deuteronomium 15. - 8. Ale štědře otevřeš jemu ruku svou, a ochotně půjčíš jemu, jakž by mnoho potřeboval toho, v čemž by nouzi měl.
Deuteronomium 15. - 9. Vystříhej se, aby nebylo něco nepravého v srdci tvém, a řekl bys: Blíží se rok sedmý, jenž jest rok odpuštění, a bylo by nešlechetné oko tvé k bratru tvému nuznému, tak že bys neudělil jemu, pročež by volal proti tobě k Hospodinu, a byl by na tobě hřích:
Deuteronomium 15. - 10. Ale ochotně dáš jemu, a nebude srdce tvé neupřímé, když bys dával jemu; nebo tou příčinou požehná tobě Hospodin Bůh tvůj ve všech skutcích tvých a ve všem díle, k kterémuž bys vztáhl ruku svou.
Deuteronomium 15. - 11. Nebo nebudete bez chudých v zemi vaší; protož přikazuji tobě, řka: Abys ochotně otvíral ruku svou bratru svému, chudému svému a nuznému svému v zemi své.
Deuteronomium 15. - 12. Jestliže by prodán byl tobě bratr tvůj Žid aneb Židovka, a sloužil by tobě za šest let, sedmého léta propustíš jej od sebe svobodného.
Deuteronomium 15. - 13. A když jej propustíš svobodného od sebe, nepustíš ho prázdného.
Deuteronomium 15. - 14. Štědře darovati jej budeš dary z dobytka svého, z stodoly a z vinice své; v čemž požehnal tobě Hospodin Bůh tvůj, z toho dáš jemu.
Deuteronomium 15. - 15. A pamatuj, že jsi služebníkem byl v zemi Egyptské, a že tě vykoupil Hospodin Bůh tvůj, protož já to dnes tobě přikazuji.
Deuteronomium 15. - 16. Pakliť by řekl: Nepůjdu od tebe, proto že by tě miloval i dům tvůj, a že mu dobře u tebe,
Deuteronomium 15. - 17. Tedy vezma špici, probodneš ucho jeho na dveřích, a bude u tebe služebníkem na věky. Takž podobně i děvce své učiníš.
Deuteronomium 15. - 18. Nechť není za těžké před očima tvýma, když bys ho svobodného propustil od sebe, nebo dvojnásob více, než ze mzdy nájemník, sloužil tobě šest let; i požehná tobě Hospodin ve všech věcech, kteréž činiti budeš.
Deuteronomium 15. - 19. Všeho prvorozeného, což se narodí z skotů tvých neb z bravů tvých, samce posvětíš Hospodinu Bohu svému. Nebudeš dělati prvorozeným volkem svým, a nebudeš holiti prvorozených ovec svých.
Deuteronomium 15. - 20. Před Hospodinem Bohem svým budeš je jísti na každý rok na místě, kteréž by vyvolil Hospodin, ty i čeled tvá.
Deuteronomium 15. - 21. Pakliť by na něm byla vada, že by kulhavé aneb slepé bylo, aneb mělo by jakoukoli škodlivou vadu, nebudeš ho obětovati Hospodinu Bohu svému.
Deuteronomium 15. - 22. V branách svých budeš je jísti, buďto čistý neb nečistý, rovně jako srnu aneb jelena;
Deuteronomium 15. - 23. Toliko krve jeho nebudeš jísti, ale na zem vycedíš ji jako vodu.
Deuteronomium 16. - 1. Ostříhej měsíce Abib, abys slavil Fáze Hospodinu Bohu svému, nebo toho měsíce Abib vyvedl tě Hospodin Bůh tvůj z Egypta v noci.
Deuteronomium 16. - 2. A obětovati budeš Fáze Hospodinu Bohu svému z bravů i skotů na místě, kteréž by vyvolil Hospodin, aby tam přebývalo jméno jeho.
Deuteronomium 16. - 3. Nebudeš v něm jísti nic kvašeného. Za sedm dní jísti budeš přesnice, chléb trápení, (nebo s chvátáním vyšel jsi z země Egyptské), abys pamatoval na den, v kterémž jsi vyšel z země Egyptské, po všecky dny života svého.
Deuteronomium 16. - 4. Aniž spatřín bude u tebe kvas ve všech končinách tvých za sedm dní, a nezůstane nic přes noc masa toho, kteréž bys obětoval u večer toho dne prvního, až do jitra.
Deuteronomium 16. - 5. Nebudeš moci obětovati Fáze v každém městě svém, kteréž Hospodin Bůh tvůj dává tobě,
Deuteronomium 16. - 6. Ale na místě, kteréž by vyvolil Hospodin Bůh tvůj, aby přebývalo tam jméno jeho, tu obětovati budeš Fáze, a to u večer, při západu slunce v jistý čas vyjití tvého z Egypta.
Deuteronomium 16. - 7. Péci pak budeš a jísti na místě, kteréž by vyvolil Hospodin Bůh tvůj, a ráno navracuje se, půjdeš do stanů svých.
Deuteronomium 16. - 8. Šest dní jísti budeš přesnice, dne pak sedmého bude slavnost Hospodinu Bohu tvému; ničehož v ní dělati nebudeš.
Deuteronomium 16. - 9. Sedm téhodnů sečteš sobě; od začátku žně začneš počítati sedm téhodnů.
Deuteronomium 16. - 10. Tehdy slaviti budeš slavnost téhodnů Hospodinu Bohu svému; seč budeš moci býti, to dáš dobrovolně vedlé toho, jakžť by požehnal Hospodin Bůh tvůj.
Deuteronomium 16. - 11. I veseliti se budeš před Hospodinem Bohem svým, ty i syn tvůj i dcera tvá, služebník tvůj a děvka tvá, i Levíta, kterýž by byl v branách tvých, a příchozí, sirotek i vdova, kteříž by byli u prostřed tebe, na místě, kteréž by vyvolil Hospodin Bůh tvůj k přebývání tam jména svého.
Deuteronomium 16. - 12. A tak rozpomínati se budeš, že jsi byl služebníkem v Egyptě, když ostříhati a vykonávati budeš ustanovení tato.
Deuteronomium 16. - 13. Slavnost stanů světiti budeš za sedm dní, když shromáždíš s pole svého a z vinice své.
Deuteronomium 16. - 14. I budeš se veseliti v slavnosti své, ty i syn tvůj i dcera tvá, služebník tvůj a služebnice tvá, Levíta i příchozí, sirotek i vdova, kteříž by byli v branách tvých.
Deuteronomium 16. - 15. Sedm dní svátek světiti budeš Hospodinu Bohu svému na místě, kteréž by vyvolil Hospodin, když požehná tobě Hospodin Bůh tvůj ve všech úrodách tvých, a ve všeliké práci rukou tvých, a tak budeš vesel.
Deuteronomium 16. - 16. Třikrát v roce postaví se každý pohlaví mužského před Hospodinem Bohem tvým na místě, kteréž by vyvolil, na slavnost přesnic, na slavnost téhodnů a na slavnost stanů, a neukážeť se před Hospodinem prázdný;
Deuteronomium 16. - 17. Každý podlé daru sobě daného, vedlé požehnání Hospodina Boha tvého, jehož on udělil tobě.
Deuteronomium 16. - 18. Soudce a správce ustanovíš sobě ve všech městech svých, kteráž Hospodin Bůh tvůj dá tobě v každém pokolení tvém, kteříž souditi budou lid soudem spravedlivým.
Deuteronomium 16. - 19. Neuchýlíš soudu, a nebudeš šetřiti osoby, aniž přijmeš daru; nebo dar oslepuje oči moudrých, a převrací slova spravedlivých.
Deuteronomium 16. - 20. Spravedlivě spravedlnosti následovati budeš, abys živ byl, a dědičně vládl zemí,kterouž Hospodin Bůh tvůj dává tobě.
Deuteronomium 16. - 21. Nevysadíš sobě háje jakýmkoli dřívím u oltáře Hospodina Boha svého, kterýž uděláš sobě,
Deuteronomium 16. - 22. Ani vyzdvihneš sobě modly, což v ohavnosti má Hospodin Bůh tvůj.
Deuteronomium 17. - 1. Nebudeš obětovati Hospodinu Bohu svému vola aneb dobytčete, na němž by vada byla, aneb jakákoli věc zlá, nebo ohavnost jest Hospodinu Bohu tvému.
Deuteronomium 17. - 2. Bude-li nalezen u prostřed tebe v některém městě tvém, kteráž Hospodin Bůh tvůj dá tobě, muž aneb žena, ješto by se dopouštěl zlého před očima Hospodina Boha tvého, přestupuje smlouvu jeho,
Deuteronomium 17. - 3. A odejda, sloužil by bohům cizím, a klaněl by se jim, buď slunci neb měsíci, aneb kterému rytířstvu nebeskému, čehož jsem nepřikázal,
Deuteronomium 17. - 4. A bylo by povědíno tobě, a slyšel bys o tom, tedy vyptáš se pilně na to, a jestliže bude pravda a věc jistá, že by se stala taková ohavnost v Izraeli:
Deuteronomium 17. - 5. Bez lítosti vyvedeš muže toho aneb ženu tu, kteříž to zlé páchali, k branám svým, muže toho aneb ženu, a kamením je uházíš, ať zemrou.
Deuteronomium 17. - 6. V ústech dvou aneb tří svědků zabit bude ten, kdož umříti má, nebudeť pak zabit podlé vyznání svědka jednoho.
Deuteronomium 17. - 7. Ruka svědků nejprv bude proti němu k zabití jeho, a potom ruce všeho lidu, a tak odejmeš zlé z prostředku svého.
Deuteronomium 17. - 8. Bylo-li by při soudu něco nesnadného, mezi krví a krví, mezi pří a pří, mezi ranou a ranou, v jakékoli rozepři v branách tvých, tedy vstana, půjdeš k místu, kteréž by vyvolil Hospodin Bůh tvůj,
Deuteronomium 17. - 9. A přijdeš k kněžím Levítského pokolení aneb k soudci, kterýž by tehdáž byl, i budeš se jich ptáti, a oznámíť výpověd soudu.
Deuteronomium 17. - 10. Učiníš tedy vedlé naučení, kteréž by vynesli z místa toho, kteréž by vyvolil Hospodin, a hleď, abys všecko, čemuž by tě učili, tak vykonal.
Deuteronomium 17. - 11. Podlé vyrčení zákona, kterémuž by tě naučili, a podlé rozsudku, kterýžť by vypověděli, učiníš; neuchýlíš se od slova sobě oznámeného ani na pravo ani na levo.
Deuteronomium 17. - 12. Jestliže by pak kdo v zpouru se vydal, tak že by neposlechl kněze postaveného tam k službě před Hospodinem Bohem tvým, aneb soudce, tedy ať umře člověk ten, a odejmeš zlé z Izraele,
Deuteronomium 17. - 13. Aby všecken lid uslyšíce, báli se, a více v zpouru se nevydávali.
Deuteronomium 17. - 14. Když vejdeš do země, kterouž Hospodin Bůh tvůj dá tobě, abys ji dědičně obdržel, a budeš v ní bydliti, a řekneš: Ustanovím nad sebou krále, jako i jiní národové mají, kteříž jsou vůkol mne:
Deuteronomium 17. - 15. Toho toliko ustanovíš nad sebou krále, kteréhož by vyvolil Hospodin Bůh tvůj. Z prostředku bratří svých ustanovíš nad sebou krále; nebudeš moci ustanoviti nad sebou člověka cizozemce, kterýž by nebyl bratr tvůj.
Deuteronomium 17. - 16. A však ať nemívá mnoho koňů, a ať neobrací zase lidu do Egypta, z příčiny rozmnožení koňů, zvláště poněvadž Hospodin vám řekl: Nevracujte se zase cestou touto více.
Deuteronomium 17. - 17. Nebudeť také míti mnoho žen, aby se neodvrátilo srdce jeho; stříbra také aneb zlata ať sobě příliš nerozmnožuje.
Deuteronomium 17. - 18. Když pak dosedne na stolici království svého, vypíše sobě připomenutý zákon tento do knihy z té, kteráž bude před oblíčejem kněží Levítských.
Deuteronomium 17. - 19. A bude jej míti při sobě, a čísti jej bude po všecky dny života svého, aby se naučil báti Hospodina Boha svého, a aby ostříhal všech slov zákona tohoto i ustanovení těch, a činil je,
Deuteronomium 17. - 20. Aby nepozdvihlo se srdce jeho nad bratří jeho, a neuchýlilo se od přikázaní na pravo aneb na levo, aby dlouho živ byl v království svém, on i synové jeho u prostřed Izraele.
Deuteronomium 18. - 1. Nebudou míti kněží Levítští a všecko pokolení Levítské dílu a dědictví s jiným lidem Izraelským, oběti ohnivé Hospodinovy a dědictví jeho jísti budou.
Deuteronomium 18. - 2. Dědictví nebudou míti u prostřed bratří svých, Hospodin jest dědictví jejich, jakož jim mluvil.
Deuteronomium 18. - 3. Toto pak náležeti bude kněžím od lidu, od obětujících obět, buď vola neb dobytče: Dáno bude knězi plece, a líce a žaludek.
Deuteronomium 18. - 4. Prvotiny obilé svého, vína a oleje svého, i prvotiny vlny z ovec svých dáš jemu.
Deuteronomium 18. - 5. Nebo jej vyvolil Hospodin Bůh tvůj ze všech pokolení tvých, aby stál k službě ve jménu Hospodina, on i synové jeho po všecky dny.
Deuteronomium 18. - 6. Když by pak přišel který Levíta z některého města tvého, ze všeho Izraele, kdež bydlil, a přišel by s velikou žádostí duše své na místo, kteréž by vyvolil Hospodin:
Deuteronomium 18. - 7. Sloužiti bude ve jménu Hospodina Boha svého, jako i jiní bratří jeho Levítové, kteříž tu stojí před Hospodinem.
Deuteronomium 18. - 8. Díl rovný jísti budou, (bez škody toho, což by každý z nich prodal,) vedlé čeledi otců.
Deuteronomium 18. - 9. Když vejdeš do země, kterouž Hospodin Bůh tvůj dává tobě, neuč se činiti podlé ohavností národů těch.
Deuteronomium 18. - 10. Nebude nalezen v tobě, kdož by vedl syna svého aneb dceru svou skrz oheň, ani věštěc, ani planétník, ani čarodějník, ani kouzedlník.
Deuteronomium 18. - 11. Ani losník, ani zaklinač, ani hadač, ani černokněžník.
Deuteronomium 18. - 12. Nebo ohavnost jest Hospodinu, kdožkoli činí to, a pro takové ohavnosti Hospodin Bůh tvůj vymítá je od tváři tvé.
Deuteronomium 18. - 13. Dokonalý budeš před Hospodinem Bohem svým.
Deuteronomium 18. - 14. Nebo národové ti, kterýmiž vládnouti budeš, planetářů a věšťců poslouchají, tobě pak toho nedopouští Hospodin Bůh tvůj.
Deuteronomium 18. - 15. Proroka z prostředku tvého, z bratří tvých, jako já jsem, vzbudí tobě Hospodin Bůh tvůj; jeho poslouchati budete,
Deuteronomium 18. - 16. Podlé všeho toho, jakž jsi žádal od Hospodina Boha svého, na Orébě, v den shromáždění, řka: Ať více neslyším hlasu Hospodina Boha svého, ani více vidím ohně toho velikého, abych neumřel.
Deuteronomium 18. - 17. Pročež mi řekl Hospodin: Dobře mluvili, což jsou mluvili.
Deuteronomium 18. - 18. Proroka vzbudím jim z prostředku bratří jejich, jako jsi ty, a položím slova má v ústa jeho, a bude jim mluviti všecko, což mu přikáži.
Deuteronomium 18. - 19. I budeť, že kdo by koli neposlouchal slov mých, kteráž mluviti bude ve jménu mém, já vyhledávati budu na něm.
Deuteronomium 18. - 20. Prorok pak, kterýž by pyšně se vystavoval, mluvě slovo ve jménu mém, kteréhož jsem mluviti jemu nepřikázal, a kterýž by mluvil ve jménu bohů cizích, takový prorok ať umře.
Deuteronomium 18. - 21. Jestliže pak díš v srdci svém: Kterak poznáme slovo to, jehož by nemluvil Hospodin?
Deuteronomium 18. - 22. Když by mluvil něco prorok ve jménu Hospodinovu, a však by se toho nestalo, aniž by přišlo, toť jest to slovo, jehož nemluvil Hospodin; z pychuť jest to mluvil prorok ten, nebojž se ho.
Deuteronomium 19. - 1. Když by vyhladil Hospodin Bůh tvůj národy, jejichžto zemi Hospodin Bůh tvůj dává tobě, a opanoval bys je dědičně, a bydlil bys v městech jejich i v domích jejich:
Deuteronomium 19. - 2. Oddělíš sobě tři města u prostřed země své, kterouž Hospodin Bůh tvůj dává tobě, abys ji dědičně obdržel.
Deuteronomium 19. - 3. Spravíš sobě cesty, a rozdělíš na tři díly všecku krajinu země své, kterouž v dědictví dá tobě Hospodin Bůh tvůj, i bude utíkati tam každý vražedlník:
Deuteronomium 19. - 4. (Totoť pak bude právo vražedlníka, kterýž by tam utekl, aby živ byl: Kdož by zabil bližního svého nechtě, aniž by ho nenáviděl prvé.
Deuteronomium 19. - 5. Jako vejda někdo s bližním svým do lesa sekati dříví, rozvedl by rukou svou sekeru, aby uťal dřevo, a ona by spadla s topořiště, a trefila by bližního jeho, tak že by umřel, ten uteče do některého z měst těchto, a živ bude.)
Deuteronomium 19. - 6. Aby přítel zabitého, stihaje vražedlníka toho, když by se rozpálilo srdce jeho, nedohonil ho na daleké cestě, a ranil smrtedlně, ješto by nebyl hoden smrti, poněvadž ho prvé neměl v nenávisti.
Deuteronomium 19. - 7. Protož já přikazuji tobě, řka: Tři města oddělíš sobě.
Deuteronomium 19. - 8. Pakli by rozšířil Hospodin Bůh tvůj končiny tvé, jakož s přísahou zaslíbil otcům tvým, a dal by tobě všecku tu zemi, kterouž řekl dáti otcům tvým:
Deuteronomium 19. - 9. (Když bys ostříhal všech přikázaní těchto, čině je, kteráž já dnes přikazuji tobě, abys miloval Hospodina Boha svého, a chodil po cestách jeho po všecky dny), tedy přidáš sobě ještě tři města mimo tři onano,
Deuteronomium 19. - 10. Aby nebyla vylita krev nevinná u prostřed země tvé, kterouž Hospodin Bůh tvůj dá tobě v dědictví, a aby nebyla na tobě krev.
Deuteronomium 19. - 11. Ale byl-li by kdo, maje v nenávisti bližního svého, a činil by úklady jemu, a povstana proti němu, ranil by ho smrtedlně, tak že by umřel, a utekl by do některého z těch měst:
Deuteronomium 19. - 12. Tedy pošlí starší města toho, a vezmou jej odtud, a dají v ruce přítele toho zabitého, aby umřel.
Deuteronomium 19. - 13. Neodpustí jemu oko tvé, ale svedeš krev nevinnou z Izraele, i bude dobře tobě.
Deuteronomium 19. - 14. Nepřeneseš meze bližního svého, kterouž vymezili předkové v dědictví tvém, kteréž obdržíš v zemi, jižto Hospodin Bůh tvůj dává tobě, abys ji dědičně obdržel.
Deuteronomium 19. - 15. Nepovstane svědek jeden proti někomu z příčiny jakékoli nepravosti, a jakéhokoli hříchu ze všech hříchů, kterýmiž by kdo hřešil; v ústech dvou svědků aneb v ústech tří svědků stane slovo.
Deuteronomium 19. - 16. Povstal-li by svědek falešný proti někomu, aby svědčil proti němu, že odstoupil od Boha,
Deuteronomium 19. - 17. Tedy postaví se ti dva muži, kteříž tu rozepři mají před Hospodinem, před kněžími aneb před soudci, kteříž by za dnů těch byli.
Deuteronomium 19. - 18. A když se pilně vyptají soudcové, poznají-li, že svědek ten jest svědek lživý, mluvě falešné svědectví proti bližnímu svému,
Deuteronomium 19. - 19. Tak jemu učiňte, jakž on myslil učiniti bratru svému. I odejmeš zlé z prostředku svého.
Deuteronomium 19. - 20. A kteříž zůstanou, slyšíce to, báti se budou, a nikoli více nedopustí se takových zlých věcí u prostřed tebe.
Deuteronomium 19. - 21. A neslituje se oko tvé; život za život, oko za oko, zub za zub, ruka za ruku, noha za nohu bude.
Deuteronomium 20. - 1. Když bys vytáhl na vojnu proti nepřátelům svým, a uzřel bys koně a vozy, a lid větší, nežli ty máš, neboj se jich, nebo Hospodin Bůh tvůj s tebou jest, kterýž tě vyvedl z země Egyptské.
Deuteronomium 20. - 2. A když byste se již potýkati měli, přistoupí kněz, a mluviti bude k lidu,
Deuteronomium 20. - 3. A dí jim: Slyš, Izraeli, vy jdete dnes k boji proti nepřátelům svým, nebudiž strašlivé srdce vaše, nebojte se a nestrachujte, ani se jich lekejte.
Deuteronomium 20. - 4. Nebo Hospodin Bůh váš, kterýž jde s vámi, bojovati bude za vás proti nepřátelům vašim, aby zachoval vás.
Deuteronomium 20. - 5. Potom mluviti budou hejtmané k lidu, řkouce: Jest-li kdo z vás, ješto vystavěl dům nový, a ještě nepočal bydliti v něm, odejdi a navrať se do domu svého, aby nezahynul v bitvě, a někdo jiný aby nezačal bydliti v něm.
Deuteronomium 20. - 6. A kdo jest, ješto štípil vinici, a ještě nepřišla k obecnému užívání, odejdi a navrať se k domu svému, aby snad nezahynul v bitvě, aby někdo jiný k obecnému užívání nepřivedl jí.
Deuteronomium 20. - 7. A kdo jest, ješto by měl zasnoubenou manželku, a ještě by jí nepojal, odejdi a navrať se do domu svého, aby neumřel v boji, a někdo jiný nevzal jí.
Deuteronomium 20. - 8. Přidadí i toto hejtmané, mluvíce k lidu, a řeknou: Kdo jest bázlivý a lekavého srdce, odejdi a navrať se do domu svého, aby nezemdlil srdce bratří svých, jako jest srdce jeho.
Deuteronomium 20. - 9. A když přestanou hejtmané mluviti k lidu, tedy představí lidu vůdce houfů.
Deuteronomium 20. - 10. Když přitáhneš k některému městu, abys ho dobýval, podáš jemu pokoje.
Deuteronomium 20. - 11. Jestliže pokoj sobě podaný přijmou a otevrou tobě, všecken lid, kterýž by nalezen byl v něm, pod plat uvedeni jsouce, tobě sloužiti budou.
Deuteronomium 20. - 12. Pakli by v pokoj s tebou nevešli, ale bojovali proti tobě, oblehneš je;
Deuteronomium 20. - 13. A když by je Hospodin Bůh tvůj dal v ruku tvou, tedy zbiješ v něm ostrostí meče všecky pohlaví mužského.
Deuteronomium 20. - 14. Ženy pak, dítky a hovada, i cožkoli bylo by v městě, všecky kořisti jeho rozbituješ sobě, a užívati budeš kořistí nepřátel svých, kteréž by dal tobě Hospodin Bůh tvůj.
Deuteronomium 20. - 15. Tak učiníš všechněm městům daleko vzdáleným od tebe, kteráž nejsou z měst národů těchto.
Deuteronomium 20. - 16. Z měst pak lidu toho, kterýž Hospodin Bůh tvůj dává tobě v dědictví, žádné duše živiti nebudeš,
Deuteronomium 20. - 17. Ale dokonce vyhladíš je: Hetea, Amorea, Kananea, Ferezea, Hevea a Jebuzea, jakož přikázal tobě Hospodin Bůh tvůj,
Deuteronomium 20. - 18. Aby vás neučili činiti vedlé všech ohavností svých, kteréž činí bohům svým, i hřešili byste proti Hospodinu Bohu svému.
Deuteronomium 20. - 19. Když oblehneš město některé, za dlouhý čas dobývaje ho, abys je vzal, nezkazíš stromů jeho, sekerou je vytínaje, nebo z nich ovoce jísti budeš; protož jich nevysekáš, (nebo potrava člověka jest strom polní), chtěje užívati jich k obraně své.
Deuteronomium 20. - 20. A však stromoví, kteréž znáš, že nenese ovoce ku pokrmu, pohubíš a posekáš, a vzděláš ohrady proti městu tomu, kteréž s tebou bojuje, dokudž ho sobě nepodmaníš.
Deuteronomium 21. - 1. Když by nalezen byl zabitý (v zemi, kterouž Hospodin Bůh tvůj dává tobě, abys dědičně vládl jí), ležící na poli, a nebylo by vědíno, kdo by ho zabil,
Deuteronomium 21. - 2. Tedy vyjdou starší tvoji a soudcové tvoji, a měřiti budou k městům, kteráž jsou vůkol toho zabitého.
Deuteronomium 21. - 3. A když nalezeno bude město nejbližší toho zabitého, tedy vezmou starší města toho jalovici z stáda, kteréž ještě nebylo užíváno, a kteráž netáhla ve jhu.
Deuteronomium 21. - 4. I uvedou starší toho města jalovici tu do údolí pustého, kteréž nikdy nebylo děláno aneb oseto, a setnou šíji jalovice v tom údolí.
Deuteronomium 21. - 5. Potom přistoupí kněží synové Léví; (nebo je Hospodin Bůh tvůj vyvolil, aby přisluhovali jemu, a požehnání dávali ve jménu Hospodinovu, vedlé jejichž výpovědi stane všeliká rozepře a každá rána.)
Deuteronomium 21. - 6. Všickni také starší toho města, kteříž jsou nejbližší toho zabitého, umyjí ruce své nad jalovicí sťatou v tom údolí,
Deuteronomium 21. - 7. A osvědčovati budou, řkouce: Nevylilyť jsou ruce naše krve té, aniž oči naše viděly vražedlníka.
Deuteronomium 21. - 8. Očisť lid svůj Izraelský, kterýž jsi vykoupil, Hospodine, a nepřičítej krve nevinné lidu svého Izraelskému. I bude sňata s nich vina té krve.
Deuteronomium 21. - 9. Ty pak odejmeš krev nevinnou z prostředku svého, když učiníš, což pravého jest před očima Hospodinovýma.
Deuteronomium 21. - 10. Když bys vytáhl na vojnu proti nepřátelům svým, a dal by je Hospodin Bůh tvůj v ruce tvé, a zajal bys z nich mnohé;
Deuteronomium 21. - 11. Uzříš-li mezi zajatými ženu krásného oblíčeje, a zamiluješ ji, tak abys ji sobě vzal za manželku:
Deuteronomium 21. - 12. Uvedeš ji do domu svého, i oholí sobě hlavu, a obřeže nehty své;
Deuteronomium 21. - 13. A složíc roucho své s sebe, v kterémž jest jata, zůstane v domě tvém, a plakati bude otce svého i matky své za celý měsíc; a potom vejdeš k ní, a budeš její manžel, a ona bude manželka tvá.
Deuteronomium 21. - 14. Pakliť by se nelíbila, tedy propustíš ji svobodnou; ale nikoli neprodávej jí za peníze, ani nekupč jí, poněvadž jsi jí ponížil.
Deuteronomium 21. - 15. Měl-li by kdo dvě ženy, jednu v milosti a druhou v nenávisti, a zplodily by mu syny, milá i nemilá, a byl-li by syn prvorozený nemilé:
Deuteronomium 21. - 16. Tedy když dědice ustavovati bude nad tím, což by měl, nebude moci dáti práva prvorozenství synu milé před synem prvorozeným nemilé,
Deuteronomium 21. - 17. Ale prvorozeného syna nemilé při prvorozenství zůstaví, a dá jemu dva díly ze všeho, což by měl; nebo on jest počátek síly jeho, jeho jest právo prvorozenství.
Deuteronomium 21. - 18. Měl-li by kdo syna zpurného a protivného, ješto by neposlouchal hlasu otce svého a hlasu matky své, a jsa trestán, neuposlechl by jich:
Deuteronomium 21. - 19. Tedy vezmouce ho otec i matka jeho, vyvedou jej k starším města svého, k bráně místa přebývání svého,
Deuteronomium 21. - 20. A řeknou starším města svého: Syn náš tento, jsa zpurný a protivný, neposlouchá hlasu našeho, žráč a opilec jest.
Deuteronomium 21. - 21. Tehdy všickni lidé města toho uházejí jej kamením a umřeť; a tak odejmeš zlé z prostředku svého, a všecken Izrael uslyšíce, báti se budou.
Deuteronomium 21. - 22. Když by kdo zhřešil, že by hoden byl smrti, a byl by odsouzen k ní a pověsil bys ho na dřevě:
Deuteronomium 21. - 23. Nezůstane přes noc tělo jeho na dřevě, ale hned v ten den pochováš jej, nebo zlořečený jest před Bohem pověšený; protož nepoškvrňuj země své, kterouž Hospodin Bůh tvůj dává tobě v dědictví.
Deuteronomium 22. - 1. Jestliže bys uzřel vola aneb dobytče bratra svého, an bloudí, nepomineš jich, ale přivedeš je až k bratru svému.
Deuteronomium 22. - 2. Byť pak nebyl blízký bratr tvůj a neznal bys ho, uvedeš je však do domu svého, a bude u tebe, dokudž by se po něm neptal bratr tvůj, a navrátíš mu je.
Deuteronomium 22. - 3. Tolikéž učiníš s oslem jeho, s oděvem jeho, také i se všelikou věcí ztracenou bratra svého, kteráž by mu zhynula; když bys ji nalezl, nepomineš jí.
Deuteronomium 22. - 4. Vida osla bratra svého aneb vola jeho pod břemenem ležící na cestě, nepomineš jich, ale i hned ho s ním pozdvihneš.
Deuteronomium 22. - 5. Žena nebude nositi oděvu mužského, aniž se obláčeti bude muž v roucho ženské, nebo ohavnost před Hospodinem Bohem tvým jest, kdožkoli činí to.
Deuteronomium 22. - 6. Když bys našel hnízdo ptačí před sebou na cestě, na jakémkoli stromu aneb na zemi, s mladými neb vejci, a matka seděla by na mladých aneb na vejcích: nevezmeš matky s mladými,
Deuteronomium 22. - 7. Ale hned pustíš matku a mladé vezmeš sobě, aby tobě dobře bylo, a abys prodlil dnů svých.
Deuteronomium 22. - 8. Když bys stavěl dům nový, udělej zabradla vůkol střechy své, abys neuvedl viny krve na dům svůj, když by kdo upadl s něho.
Deuteronomium 22. - 9. Neposeješ vinice své směsicí rozličného semene, aby nebyl poškvrněn užitek semene, kteréž jsi vsel, i ovoce vinice.
Deuteronomium 22. - 10. Nebudeš orati volem a oslem spolu.
Deuteronomium 22. - 11. Neoblečeš roucha z rozdílných věcí, z vlny a lnu setkaného.
Deuteronomium 22. - 12. Prýmy zděláš sobě na čtyřech rozích oděvu svého, jímž se odíváš.
Deuteronomium 22. - 13. Když by pojal někdo ženu, a všel by k ní, a potom měl by ji v nenávisti,
Deuteronomium 22. - 14. A dal by příčinu k řečem o ní, v zlou pověst ji obláčeje a mluvě: Ženu tuto vzal jsem, a všed k ní, nenalezl jsem jí pannou:
Deuteronomium 22. - 15. Tedy otec děvečky a matka její vezmouce přinesou znamení panenství děvečky k starším města svého k bráně.
Deuteronomium 22. - 16. A dí otec děvečky k starším: Dceru svou dal jsem muži tomuto za manželku, kterýž ji v nenávisti má.
Deuteronomium 22. - 17. A hle, sám příčinu dal řečem o ní, mluvě: Nenalezl jsem při dceři tvé panenství, a teď hle, znamení panenství dcery mé. I roztáhnou roucho to před staršími města.
Deuteronomium 22. - 18. Tedy starší města toho jmou muže a trestati ho budou,
Deuteronomium 22. - 19. A uloží jemu pokutu sto lotů stříbra, kteréž dají otci děvečky, proto že vynesl zlou pověst proti panně Izraelské. I bude ji míti za manželku, kteréž nebude moci propustiti po všecky dny své.
Deuteronomium 22. - 20. Jináč byla-li by pravá žaloba ta, a nebylo by nalezeno panenství při děvečce:
Deuteronomium 22. - 21. Tedy vyvedou děvečku ke dveřím otce jejího, a uházejí ji lidé města toho kamením, a umře; nebo dopustila se nešlechetnosti v Izraeli, smilnivši v domě otce svého. Tak odejmeš zlé z prostředku sebe.
Deuteronomium 22. - 22. Kdyby kdo postižen byl, že obýval s ženou manželkou cizí, tedy umrou oni oba dva, muž, kterýž obýval s tou ženou, i žena také; i odejmeš zlé z Izraele.
Deuteronomium 22. - 23. Byla-li by děvečka panna zasnoubená muži, a nalezna ji někdo v městě, obýval by s ní:
Deuteronomium 22. - 24. Vyvedete oba dva k bráně města toho, a uházíte je kamením, a umrou, děvečka, proto že nekřičela, jsuci v městě, a muž proto, že ponížil ženy bližního svého; a odejmeš zlé z prostředku svého.
Deuteronomium 22. - 25. Pakli na poli nalezl by muž děvečku zasnoubenou, a násilí jí učině, obýval by s ní: smrtí umře muž ten sám,
Deuteronomium 22. - 26. Děvečce pak nic neučiníš. Nedopustila se hříchu hodného smrti; nebo jakož povstává někdo proti bližnímu svému a morduje život jeho, tak i při této věci.
Deuteronomium 22. - 27. Na poli zajisté nalezl ji; křičela děvečka zasnoubená, a žádný tu nebyl, kdo by ji vysvobodil.
Deuteronomium 22. - 28. Jestliže by nalezl někdo děvečku pannu, kteráž by zasnoubena nebyla, a vezma ji, obýval by s ní, a byli by postiženi:
Deuteronomium 22. - 29. Tedy dá muž ten, kterýž by obýval s ní, otci děvečky padesáte stříbrných, a bude jeho manželka, protože ponížil jí; nebude moci jí propustiti po všecky dny své.
Deuteronomium 22. - 30. Nevezme žádný manželky otce svého, a neodkryje podolka otce svého.
Deuteronomium 23. - 1. Nevejde do shromáždění Hospodinova, kdož by měl stlučené aneb odňaté lůno.
Deuteronomium 23. - 2. Aniž vejde do shromáždění Hospodinova syn postranní; také i desáté koleno jeho nevejde do shromáždění Hospodinova.
Deuteronomium 23. - 3. Ammonitský tolikéž ani Moábský nevejde do shromáždění Hospodinova, ani desáté koleno jejich nevejde do shromáždění Hospodinova až na věky.
Deuteronomium 23. - 4. Proto že proti vám nevyšli s chlebem a s vodou na cestě, když jste šli z Egypta, a že ze mzdy najal proti tobě Baláma, syna Beor, z Petor Mezopotamie Syrské, aby zlořečil tobě:
Deuteronomium 23. - 5. (Ačkoli nechtěl Hospodin Bůh tvůj slyšeti Baláma, ale obrátil Hospodin Bůh tvůj tobě zlořečení v požehnání, nebo miloval tebe Hospodin Bůh tvůj.)
Deuteronomium 23. - 6. Nebudeš hledati pokoje jejich ani dobrého jejich po všecky dny své na věky.
Deuteronomium 23. - 7. Nebudeš míti v ohavnosti Idumejského, nebo bratr tvůj jest, aniž Egyptského v ohavnosti míti budeš, nebo jsi byl pohostinu v zemi jeho.
Deuteronomium 23. - 8. Synové, kteříž se jim zrodí v třetím kolenu, vejdou do shromáždění Hospodinova.
Deuteronomium 23. - 9. Když bys vytáhl vojensky proti nepřátelům svým, vystříhej se od všeliké zlé věci.
Deuteronomium 23. - 10. Bude-li mezi vámi kdo, ješto by poškvrněn byl příhodou noční, vyjde ven z stanů, a nevejde do nich;
Deuteronomium 23. - 11. Ale když bude k večerou, umyje se vodou, a po západu slunce vejde do stanů.
Deuteronomium 23. - 12. Také místo budeš míti vně za stany, abys tam chodíval ven;
Deuteronomium 23. - 13. A budeš míti kolík mezi jinými nástroji svými, a když bys chtěl sednouti vně, vykopáš jím důlek, a obrátě se, zahrabeš nečistotu svou.
Deuteronomium 23. - 14. Nebo Hospodin Bůh tvůj chodí u prostřed stanů tvých, aby tě vysvobodil, a dal tobě nepřátely tvé; protož ať jest příbytek tvůj svatý, tak aby nespatřil při tobě mrzkosti nějaké, pročež by se odvrátil od tebe.
Deuteronomium 23. - 15. Nevydáš služebníka pánu jeho, kterýž k tobě utekl od pána svého.
Deuteronomium 23. - 16. S tebou bydliti bude u prostřed tebe na místě, kteréž by vyvolil v některém městě tvém, kdežkoli jemu se líbiti bude; nebudeš ho mocí utiskati.
Deuteronomium 23. - 17. Nebude nevěstka žádná z dcer Izraelských, ani nečistý smilník z synů Izraelských.
Deuteronomium 23. - 18. Nepřineseš mzdy nevěstky, a mzdy psa do domu Hospodina Boha svého z jakéhokoli slibu, nebo to obé ohavnost jest Hospodinu Bohu tvému.
Deuteronomium 23. - 19. Nedáš na lichvu bratru svému ani peněz, ani pokrmu, ani jakékoli věci, kteráž se dává na lichvu.
Deuteronomium 23. - 20. Cizímu půjčíš na lichvu, ale bratru svému nedáš na lichvu, aby požehnal tobě Hospodin Bůh tvůj při všech věcech, k kterýmž bys vztáhl ruku svou v zemi, do níž vejdeš, abys dědičně obdržel ji.
Deuteronomium 23. - 21. Když bys učinil slib Hospodinu Bohu svému, neprodlévej splniti ho; nebo konečně toho vyhledávati bude Hospodin Bůh tvůj od tebe, a byl by na tobě hřích.
Deuteronomium 23. - 22. Pakli nebudeš slibovati, nebude na tobě hříchu.
Deuteronomium 23. - 23. Což jednou vyšlo z úst tvých, to splníš, a učiníš, jakž jsi slíbil Hospodinu Bohu svému dobrovolně, což jsi vynesl ústy svými.
Deuteronomium 23. - 24. Všel-li bys do vinice bližního svého, jísti budeš hrozny podlé žádosti své do sytosti své, ale do nádoby své nevložíš.
Deuteronomium 23. - 25. Všel-li bys do obilí bližního svého, natrháš sobě klasů rukou svou, ale srpem nebudeš žíti obilí bližního svého.
Deuteronomium 24. - 1. Pojal-li by muž ženu a byl by manželem jejím, přihodilo by se pak, že by nenašla milosti před očima jeho pro nějakou mrzkost, kterouž by nalezl na ní, i napsal by jí lístek zapuzení a dal v ruku její, a vyhnal by ji z domu svého;
Deuteronomium 24. - 2. A vyjduci z domu jeho, odešla by a vdala se za druhého muže;
Deuteronomium 24. - 3. A ten také muž poslední v nenávisti maje ji, napsal by lístek zapuzení a dal v ruce její, a vyhnal by ji z domu svého; aneb umřel by muž její poslední, kterýž vzal ji sobě za manželku:
Deuteronomium 24. - 4. Nebude moci manžel její první, kterýž ji vyhnal, zase ji vzíti sobě za manželku, když již příčinou jeho poškvrněna jest; nebo ohavnost jest před Hospodinem. Protož nedopouštěj hřešiti lidu země, kterouž Hospodin Bůh tvůj dává tobě v dědictví.
Deuteronomium 24. - 5. Když by někdo v nově pojal ženu, nevyjde k boji, aniž na něj vzkládána bude jaká obecní práce; svoboden bude v domě svém za jeden rok, a veseliti se bude s manželkou svou, kterouž pojal.
Deuteronomium 24. - 6. Žádný nevezme v zástavě svrchního i spodního žernovu, nebo takový bral by duši v základu.
Deuteronomium 24. - 7. Byl-li by postižen někdo, že ukradl člověka z bratří svých synů Izraelských, a k zisku by sobě jej přivedl aneb prodal jej: umře zloděj ten, a odejmeš zlé z prostředku svého.
Deuteronomium 24. - 8. Šetř se při ráně malomocenství, abys ostříhal pilně a činil všecko, jakž učiti budou vás kněží Levítové; jakož přikázal jsem jim, ostříhati toho budete a tak činiti.
Deuteronomium 24. - 9. Pomni na ty věci, které učinil Hospodin Bůh tvůj Marii na cestě, když jste vyšli z Egypta.
Deuteronomium 24. - 10. Půjčil-li bys bližnímu svému něčeho, nevejdeš do domu jeho, abys vzal něco v zástavě od něho.
Deuteronomium 24. - 11. Ale vně staneš, a člověk, jemuž jsi půjčil, vynese tobě základ svůj ven.
Deuteronomium 24. - 12. Jestliže by pak byl člověk chudý, nebudeš spáti s základem jeho.
Deuteronomium 24. - 13. Bez prodlévání navrátíš jemu zastavenou věc jeho při západu slunce, aby leže v šatech svých, dobrořečil tobě, a bude to za spravedlnost tobě před Hospodinem Bohem tvým.
Deuteronomium 24. - 14. Neutiskneš nájemníka chudého a nuzného, tak z bratří svých jako z příchozích, kteříž jsou v zemi tvé v branách tvých.
Deuteronomium 24. - 15. Na každý den dáš jemu mzdu jeho, prvé nežli by slunce zapadlo; nebo chudý jest, a tím se živí, aby neúpěl proti tobě k Hospodinu, a byl by na tobě hřích.
Deuteronomium 24. - 16. Nebudou na hrdle trestáni otcové za syny, ani synové trestáni budou na hrdle za otce, jeden každý za svůj hřích umře.
Deuteronomium 24. - 17. Nepřevrátíš soudu příchozímu neb sirotku, ani vezmeš v základu roucha vdovy,
Deuteronomium 24. - 18. Ale pamatuj, že jsi byl služebníkem v Egyptě, a že tě vykoupil Hospodin Bůh tvůj odtud; protož přikazujiť, abys činil toto.
Deuteronomium 24. - 19. Když bys žal obilí své na poli svém, a zapomenul bys tam některého snopu, nenavrátíš se, abys jej vzal; příchozímu, sirotku a vdově to bude, aby požehnal tobě Hospodin Bůh tvůj při všelikém díle rukou tvých.
Deuteronomium 24. - 20. Když bys třásl olivy své, nebudeš shledávati po každé ratolesti za sebou; příchozímu, sirotku a vdově to zůstane.
Deuteronomium 24. - 21. Když bys sbíral víno na vinici své, nebudeš paběrovati jahodek za sebou; příchozímu, sirotku a vdově to bude.
Deuteronomium 24. - 22. Pamatuj, že jsi byl služebníkem v zemi Egyptské; protož přikazujiť, abys to činil.
Deuteronomium 25. - 1. Vznikla-li by jaká nesnáz mezi některými, a přistoupili by k soudu, aby je rozsoudili, tedy spravedlivého ospravedlní, a nepravého odsoudí.
Deuteronomium 25. - 2. Bude-li pak hoden mrskání nepravý, tedy káže ho položiti soudce a mrskati před sebou, vedlé nepravosti jeho v jistý počet ran.
Deuteronomium 25. - 3. Čtyřidcetikrát káže ho mrštiti, aniž přidá více, aby, jestliže by jej nadto mrskal ranami mnohými, nebyl příliš zlehčen bratr tvůj před očima tvýma.
Deuteronomium 25. - 4. Nezavížeš úst vola mlátícího.
Deuteronomium 25. - 5. Když by bratří spolu bydlili, a umřel by jeden z nich, nemaje syna, nevdá se ven žena toho mrtvého za jiného muže; bratr jeho vejde k ní, a vezme ji sobě za manželku, a právem švagrovství přižení se k ní.
Deuteronomium 25. - 6. Prvorozený pak, kteréhož by porodila, nazván bude jménem bratra jeho mrtvého, aby nebylo vyhlazeno jméno jeho z Izraele.
Deuteronomium 25. - 7. Nechtěl-li by pak muž ten pojíti příbuzné své, tedy přijde příbuzná jeho k bráně před starší a řekne: Nechce příbuzný můj vzbuditi bratru svému jména v Izraeli, a nechce podlé práva švagrovství pojíti mne.
Deuteronomium 25. - 8. Tedy povolají ho starší města toho, a mluviti budou s ním; a stoje, řekl-li by: Nechci jí pojíti,
Deuteronomium 25. - 9. Přistoupí příbuzná jeho k němu před staršími, a szuje střevíc jeho s nohy jeho, a pline mu na tvář a odpoví, řkuci: Tak se má státi muži tomu, kterýž by nechtěl vzdělati domu bratra svého.
Deuteronomium 25. - 10. I bude nazváno jméno jeho v Izraeli: Dům bosého.
Deuteronomium 25. - 11. Když by se svadili někteří spolu jeden s druhým, a přistoupila by žena jednoho, aby vysvobodila muže svého z ruky bijícího jej, i vztáhla by ruku svou a uchopila by ho za lůno:
Deuteronomium 25. - 12. Tedy utneš ruku její, neslituje se nad ní oko tvé.
Deuteronomium 25. - 13. Nebudeš míti v pytlíku svém nejednostejného kamene, většího a menšího.
Deuteronomium 25. - 14. Aniž budeš míti v domě svém nejednostejného korce, většího a menšího.
Deuteronomium 25. - 15. Váhu celou a spravedlivou míti budeš, též míru celou a spravedlivou budeš míti, aby se prodlili dnové tvoji v zemi, kterouž Hospodin Bůh tvůj dává tobě.
Deuteronomium 25. - 16. Nebo v ohavnosti jest Hospodinu Bohu tvému, kdožkoli činí ty věci, všeliký činící nepravost.
Deuteronomium 25. - 17. Pamatuj na to, coť učinil Amalech na cestě, když jste šli z Egypta:
Deuteronomium 25. - 18. Kterak vyšed tobě v cestu, zadní houf tvůj všech mdlých, kteříž šli za tebou, pobil, když jsi ty byl zemdlený a ustalý, a nebál se Boha.
Deuteronomium 25. - 19. Protož když byl Hospodin Bůh tvůj dal tobě odpočinutí ode všech nepřátel tvých vůkol v zemi, kterouž Hospodin Bůh tvůj dává tobě v dědictví, abys dědičně obdržel ji, vyhladíš památku Amalecha pod nebem; nezapomínejž na to.
Deuteronomium 26. - 1. Když pak vejdeš do země, kterouž Hospodin Bůh tvůj dává tobě v dědictví, a opanuje ji, bydliti v ní budeš:
Deuteronomium 26. - 2. Vezmeš prvotin všeho ovoce země té, kteréž obětovati budeš z země své, již Hospodin Bůh tvůj dává tobě, a vlože do koše, půjdeš k místu, kteréž by Hospodin Bůh tvůj k přebývání tam jménu svému vyvolil.
Deuteronomium 26. - 3. A přijda k knězi, kterýž těch dnů bude, díš jemu: Vyznávám dnes Hospodinu Bohu svému, že jsem všel do země, kterouž s přísahou zaslíbil Hospodin otcům našim, že ji nám dá.
Deuteronomium 26. - 4. I vezma kněz z ruky tvé koš, postaví jej před oltářem Hospodina Boha tvého.
Deuteronomium 26. - 5. A mluviti budeš před Hospodinem Bohem svým, řka: Syrský chudý otec můj sstoupil do Egypta s nemnohými osobami, a byv tam pohostinu, vzrostl v národ veliký, silný a mnohý.
Deuteronomium 26. - 6. A když zle nakládali s námi Egyptští, trápíce nás, a vzkládajíce na nás službu těžkou,
Deuteronomium 26. - 7. Volali jsme k Hospodinu Bohu otců našich, a vyslyšev Hospodin hlas náš, popatřil na trápení naše, práci naši a ssoužení naše.
Deuteronomium 26. - 8. I vyvedl nás Hospodin z Egypta v ruce silné a v rameni vztaženém, v strachu velikém, a znameních i zázracích.
Deuteronomium 26. - 9. A uvedl nás na toto místo, a dal nám zemi tuto oplývající mlékem a strdí.
Deuteronomium 26. - 10. Protož nyní, hle, přinesl jsem prvotiny úrod země, kterouž jsi mi dal, ó Hospodine. I necháš toho před Hospodinem Bohem svým, a pokloníš se před ním.
Deuteronomium 26. - 11. I veseliti se budeš ve všech dobrých věcech, kteréž by tobě dal Hospodin Bůh tvůj, i domu tvému, ty i Levíta i příchozí, kterýž jest u prostřed tebe.
Deuteronomium 26. - 12. Když bys pak vyplnil všecky desátky ze všech úrod svých léta třetího, jenž rok desátků jest, a dal bys Levítovi, příchozímu, sirotku i vdově, a jedli by v branách tvých a nasyceni byli:
Deuteronomium 26. - 13. Tedy díš před Hospodinem Bohem svým: Vynesl jsem, což posvěceného bylo, z domu svého, a dal jsem také Levítovi, příchozímu, sirotku a vdově vedlé všelikého přikázaní tvého, kteréž jsi mi přikázal; nepřestoupil jsem žádného z přikázaní tvých, aniž jsem zapomenul na ně.
Deuteronomium 26. - 14. Nejedl jsem v zámutku svém z toho, a neujal jsem z toho k věci obecné, aniž jsem dal něco odtud ku pohřbu; poslechl jsem hlasu Hospodina Boha svého, učinil jsem podlé všeho, což jsi mi přikázal.
Deuteronomium 26. - 15. Popatřiž z příbytku svatého svého s nebe, a požehnej lidu svému Izraelskému a zemi, kterouž jsi dal nám, jakož jsi s přísahou zaslíbil otcům našim, zemi oplývající mlékem a strdí.
Deuteronomium 26. - 16. Dnes Hospodin Bůh tvůj přikazuje tobě, abys ostříhal ustanovení těchto a soudů; ostříhejž tedy a čiň je z celého srdce svého a ze vší duše své.
Deuteronomium 26. - 17. Dnes i ty připověděls se k Hospodinu, že jej budeš míti za Boha, a choditi budeš po cestách jeho, a ostříhati ustanovení jeho, a přikázaní i soudů jeho, a poslouchati hlasu jeho.
Deuteronomium 26. - 18. Hospodin také připověděl se k tobě dnes, že tě bude míti za lid zvláštní, jakož mluvil tobě, abys ostříhal všech příkázaní jeho,
Deuteronomium 26. - 19. A že tě vyvýší nade všecky národy, kteréž učinil, abys byl vzácnější, slovoutnější a slavnější nad ně, a tak lid svatý Hospodinu Bohu svému, jakož jest mluvil.
Deuteronomium 27. - 1. I přikázal Mojžíš a starší Izraelští lidu, řkouce: Ostříhejž každého přikázaní, kteréž já přikazuji vám dnes.
Deuteronomium 27. - 2. A když přejdeš přes Jordán do země, kterouž Hospodin Bůh tvůj dává tobě, vyzdvihneš sobě kameny veliké, a obvržeš je vápnem.
Deuteronomium 27. - 3. A napíšeš na nich všecka slova zákona tohoto, když přejdeš, abys všel do země, kterouž Hospodin Bůh tvůj dává tobě, do země oplývající mlékem a strdí, jakož jest mluvil Hospodin Bůh otců tvých tobě.
Deuteronomium 27. - 4. Když tedy přejdeš Jordán a vyzdvihneš ty kameny, kteréž já přikazuji vám dnes, na hoře Hébal, a obvržeš je vápnem,
Deuteronomium 27. - 5. A vzděláš tam oltář Hospodinu Bohu svému: oltář z kamenů, jichž nebudeš tesati železem,
Deuteronomium 27. - 6. Z kamení celého vzděláš oltář Hospodinu Bohu svému, abys na něm obětoval oběti zápalné Hospodinu Bohu svému.
Deuteronomium 27. - 7. Obětovati budeš i oběti pokojné, a jísti tu a veseliti se před Hospodinem Bohem svým.
Deuteronomium 27. - 8. Napíšeš pak na těch kameních všecka slova zákona toho dobře a zřetelně.
Deuteronomium 27. - 9. I mluvil Mojžíš a kněží Levítští ke všemu Izraelovi, řkouce: Pozoruj a slyš, Izraeli, dnes učiněn jsi lidem Hospodina Boha svého.
Deuteronomium 27. - 10. Protož poslouchej hlasu Hospodina Boha svého, a zachovávej přikázaní jeho i ustanovení jeho, kteráž já tobě dnes přikazuji.
Deuteronomium 27. - 11. I přikázal Mojžíš v ten den lidu, řka:
Deuteronomium 27. - 12. Tito stanou, aby dobrořečili lidu na hoře Garizim, když byste přešli Jordán: Simeon, Léví, Juda, Izachar, Jozef a Beniamin.
Deuteronomium 27. - 13. Tito pak stanou, aby zlořečili na hoře Hébal: Ruben, Gád, Asser, Zabulon, Dan a Neftalím.
Deuteronomium 27. - 14. I budou osvědčovati Levítové, a řeknou ke všechněm mužům Izraelským vysokým hlasem:
Deuteronomium 27. - 15. Zlořečený člověk, kterýž by udělal rytinu aneb věc slitou, ohavnost Hospodinu, dílo rukou řemeslníka, by ji pak i do skrýše odložil. I odpoví všecken lid a řekne: Amen.
Deuteronomium 27. - 16. Zlořečený, kdož sobě zlehčuje otce svého a matku svou; i řekne všecken lid: Amen.
Deuteronomium 27. - 17. Zlořečený, kdož přenáší mezník bližního svého; i řekne všecken lid: Amen.
Deuteronomium 27. - 18. Zlořečený, kdož zavodí slepého, aby bloudil po cestě; i řekne všecken lid: Amen.
Deuteronomium 27. - 19. Zlořečený, kdož převrací spravedlnost příchozího, sirotka a vdovy; a odpoví všecken lid: Amen.
Deuteronomium 27. - 20. Zlořečený, kdož by obýval s manželkou otce svého, nebo odkryl podolek otce svého; i řekne všecken lid: Amen.
Deuteronomium 27. - 21. Zlořečený, kdož by obýval s kterýmkoli hovadem; i dí všecken lid: Amen.
Deuteronomium 27. - 22. Zlořečený, kdož by obýval s sestrou svou, dcerou otce svého, aneb dcerou matky své; i řekne všecken lid: Amen.
Deuteronomium 27. - 23. Zlořečený, kdož by obýval s svegruší svou; i odpoví všecken lid: Amen.
Deuteronomium 27. - 24. Zlořečený, kdož by zbil bližního svého tajně; i řekne všecken lid: Amen.
Deuteronomium 27. - 25. Zlořečený, kdož by vzal dary, aby zabil člověka nevinného; i dí všecken lid: Amen.
Deuteronomium 27. - 26. Zlořečený, kdož by nezůstal v řečech zákona tohoto a nečinil jich; a řekne všecken lid: Amen.
Deuteronomium 28. - 1. Jestliže pak opravdově poslušen budeš hlasu Hospodina Boha svého, ostříhaje a čině všecka přikázaní jeho, kteráž já dnes přikazuji tobě, vyvýší tě Hospodin Bůh tvůj nade všecky národy země.
Deuteronomium 28. - 2. A přijdou na tě všecka požehnání tato, a vyplní se při tobě, když jen poslušen budeš hlasu Hospodina Boha svého.
Deuteronomium 28. - 3. Požehnaný budeš v městě, požehnaný i na poli.
Deuteronomium 28. - 4. Požehnaný plod života tvého, úrody země tvé, i plod dobytka tvého, prvorozené skotů tvých i stáda bravů tvých.
Deuteronomium 28. - 5. Požehnaný koš tvůj i díže tvá.
Deuteronomium 28. - 6. Požehnaný budeš vcházeje, požehnaný i vycházeje.
Deuteronomium 28. - 7. A učiní Hospodin, že nepřátelé tvoji, kteříž by povstali proti tobě, poraženi budou před tebou; jednou cestou vytáhnou proti tobě, a sedmi cestami před tebou utíkati budou.
Deuteronomium 28. - 8. Přikáže Hospodin požehnání svému, aby s tebou bylo v špižírnách tvých a při všem, k čemu bys koli přičinil ruku svou, a požehná tobě v zemi, kterouž Hospodin Bůh tvůj dává tobě.
Deuteronomium 28. - 9. Vystaví tě sobě Hospodin za lid svatý, jakož zapřisáhl tobě, když ostříhati budeš přikázaní Hospodina Boha svého, a choditi po cestách jeho.
Deuteronomium 28. - 10. I uzří všickni národové země, že jméno Hospodinovo vzýváno jest nad tebou, a budou se báti tebe.
Deuteronomium 28. - 11. Učiní také Hospodin, že hojnost míti budeš všeho dobrého, plodu života svého, i plodu dobytků svých, i úrod zemských v zemi, kterouž s přísahou zaslíbil otcům tvým, že ji tobě dá.
Deuteronomium 28. - 12. Otevře Hospodin tobě poklad svůj výborný, nebe, aby vydalo déšť zemi tvé časem svým, a požehná všelikému dílu ruky tvé, tak že mnohým národům půjčovati budeš, sám pak nic nevypůjčíš.
Deuteronomium 28. - 13. I ustanoví tě Hospodin za hlavu a ne za ocas, a budeš vždycky vyšší, a nikdy nižší, když poslouchati budeš přikázaní Hospodina Boha svého, kteráž já dnes tobě přikazuji, abys ostříhal a činil je.
Deuteronomium 28. - 14. A neuchýlíš se od žádného slova, kteráž já dnes přikazuji tobě, ani na pravo ani na levo, odcházeje po bozích cizích, abys jim sloužil.
Deuteronomium 28. - 15. Jestliže pak hlasu Hospodina Boha svého poslouchati, a všech přikázaní a ustanovení jeho, kteráž já dnes přikazuji tobě, ostříhati a činiti nebudeš, přijdou na tě všecka zlořečenství tato a postihnou tě.
Deuteronomium 28. - 16. Zlořečený budeš v městě, zlořečený i na poli.
Deuteronomium 28. - 17. Zlořečený koš tvůj, a zlořečená díže tvá.
Deuteronomium 28. - 18. Zlořečený plod života tvého i úrody země tvé, prvorozené skotů tvých i stáda bravů tvých.
Deuteronomium 28. - 19. Zlořečený budeš vcházeje, zlořečený i vycházeje.
Deuteronomium 28. - 20. Pošle Hospodin na tě zlořečení, zkormoucení a bídu při všem, k čemuž bys koli přičinil ruky své a což bys koli dělal, dokudž nebudeš vyhlazen, a nezahyneš v náhle pro zlé skutky tvé, skrze něž jsi opustil mne.
Deuteronomium 28. - 21. Dopustí Hospodin, aby se přídržely tebe morní bolesti, až tě i vypléní z země, do níž se béřeš, abys ji dědičně opanoval.
Deuteronomium 28. - 22. Bíti tě bude Hospodin souchotinami, zimnicí, pálivostí, horkem, mečem, suchem a rudou, a budou tě stíhati, až tě i zkazí.
Deuteronomium 28. - 23. I to nebe, kteréž jest nad hlavou tvou, bude měděné, a země, kteráž jest pod tebou, železná.
Deuteronomium 28. - 24. Dá Hospodin zemi tvé místo deště prach a popel, a toť s nebe sstoupí na tě, dokudž bys nebyl vyhlazen.
Deuteronomium 28. - 25. Učiní i to Hospodin, že poražen budeš od nepřátel svých; jednou cestou vytáhneš proti nim, a sedmi cestami utíkati budeš od tváři jejich, a musíš se smýkati po všech královstvích země.
Deuteronomium 28. - 26. I budou těla vaše mrtvá za pokrm všemu ptactvu nebeskému, a šelmám zemským, a nebude, kdo by je odehnal.
Deuteronomium 28. - 27. Raní tě Hospodin vředem Egyptským, neduhy na zadku, prašivinami a svrabem nezhojitelným.
Deuteronomium 28. - 28. Raní tě Hospodin pominutím smyslu, slepotou a tupostí srdce,
Deuteronomium 28. - 29. Tak že o poledni makati budeš, jako maká slepý ve tmě, a nebudeš míti prospěchu na cestách svých; k tomu také utiskán budeš, a loupen po všecky dny, a nebude, kdo by tě vysvobodil.
Deuteronomium 28. - 30. Manželku sobě zasnoubíš, a jiný s ní obývati bude; dům vystavíš, a nebudeš bydliti v něm; vinici štípíš, a sbírati na ní nebudeš.
Deuteronomium 28. - 31. Vůl tvůj před tvýma očima zabit bude, a ty jeho jísti nebudeš; osel tvůj uchvácen bude před tváří tvou, anižť se zase navrátí; dobytek tvůj vydán bude nepřátelům tvým, a žádný ho nevysvobodí.
Deuteronomium 28. - 32. Synové tvoji a dcery tvé cizímu národu vydáni budou, a oči tvé na to hledíce, umdlívati budou pro ně celého dne, a nebude síly v ruce tvé.
Deuteronomium 28. - 33. Úrody země tvé i všecko úsilí tvé sžíře národ, kteréhož ty neznáš, a nebudeš než potlačený a potřený po všecky dny.
Deuteronomium 28. - 34. A omámený budeš nad těmi věcmi, kteréž viděti budou oči tvé.
Deuteronomium 28. - 35. Raní tě Hospodin vředem nejhorším na kolenou i na lýtkách, tak že se nebudeš moci zhojiti, od spodku nohy tvé až do vrchu hlavy.
Deuteronomium 28. - 36. Zavede tě Hospodin i krále tvého, kteréhož ustanovíš nad sebou, do národu, kteréhož jsi ty neznal, ani předkové tvoji, a sloužiti tam budeš bohům cizím, dřevu a kameni.
Deuteronomium 28. - 37. A budeš k užasnutí a přísloví i v rozprávku všechněm národům, mezi kteréž zavede tě Hospodin.
Deuteronomium 28. - 38. Mnoho semene vyneseš na pole k rozsívání, a málo shromáždíš, nebo sžerou to kobylky.
Deuteronomium 28. - 39. Vinice štípíš a dělati je budeš, ale vína píti ani sbírati nebudeš, nebo červ sžíře je.
Deuteronomium 28. - 40. Olivoví hojnost míti budeš ve všech končinách svých, a však olejem se pomazovati nebudeš, nebo sprchne ovoce s olivy tvé.
Deuteronomium 28. - 41. Synů a dcer naplodíš, a nebudeš jich míti, nebo zajati budou.
Deuteronomium 28. - 42. Všecko stromoví tvé i úrody země tvé kobylky zkazí.
Deuteronomium 28. - 43. Cizozemec, kterýž s tebou přebývá, vzroste nad tebe, ty pak velice ponižovati se musíš.
Deuteronomium 28. - 44. On půjčovati bude tobě, a ty nebudeš míti, co bys půjčil jemu; on bude přednější, a ty poslednější.
Deuteronomium 28. - 45. A přijdou na tebe všecka zlořečenství tato a stíhati tě budou, a obklíčí tě, až i zahyneš, jestliže bys neuposlechl hlasu Hospodina Boha svého, a neostříhal přikázaní a ustanovení jeho, kteráž přikázal tobě.
Deuteronomium 28. - 46. A budou rány tyto znamením a zázrakem na tobě i semeni tvém až na věky,
Deuteronomium 28. - 47. Proto že jsi nesloužil Hospodinu Bohu svému s potěšením a veselím srdce, maje hojnost všech věcí.
Deuteronomium 28. - 48. A protož nepříteli svému, kteréhož poslal na tebe Hospodin, sloužiti musíš v hladu, žízni, v nahotě a v nedostatku všech věcí; a vloží na šíji tvou jho železné, dokudž tě nesetře.
Deuteronomium 28. - 49. Přivede Hospodin na tebe národ z daleka, od nejdalších končin země, jako letí orlice, národ, jehož jazyku nerozumíš,
Deuteronomium 28. - 50. Národ nestydatý, kterýž ani starce nebude šanovati, a nad dítětem se neslituje.
Deuteronomium 28. - 51. A sžíře plod dobytků tvých i úrody země tvé, dokudž nebudeš vyhlazen; a nezanechá tobě obilí, vína mladého a oleje, prvorozeného z skotů tvých, ani stáda bravů tvých, až tě i vyhladí.
Deuteronomium 28. - 52. A oblehne tě ve všech městech tvých, dokudž by nepadly zdi tvé vysoké a pevné, v nichž ty doufáš po vší zemi své; obležen, pravím, budeš ve všech městech svých, po vší zemi své, kterouž Hospodin Bůh tvůj dal tobě,
Deuteronomium 28. - 53. Tak že v obležení a ssoužení, jímž ssouží tě nepřítel tvůj, jísti budeš plod života svého, maso synů svých a dcer svých, kteréž by dal tobě Hospodin Bůh tvůj.
Deuteronomium 28. - 54. Člověk mezi vámi rozmazaný a v rozkoši schovaný záviděti bude bratru svému, i vlastní ženě své, i ostatním synům svým, kterýchž ještě zanechal,
Deuteronomium 28. - 55. Tak že neudělí žádnému z nich masa synů svých, kteréž jísti bude, proto že nezůstalo jemu nic jiného v obležení a v ssoužení, jímž ssouží tě nepřítel tvůj ve všech městech tvých.
Deuteronomium 28. - 56. Rozmazaná mezi vámi a v rozkoši schovaná žena, kteráž rozmazaností a rozkoší velikou ledva nohou země se dotkla, vlastnímu muži svému a synu svému i dceři své,
Deuteronomium 28. - 57. Také i lůžka svého, kteréž z ní vychází při porodu, ano i synů svých, kteréž zplodí, záviděti bude; nebo jísti je bude tajně pro nedostatek všech věcí v obležení a ssoužení, jímž ssouží tě nepřítel tvůj v městech tvých.
Deuteronomium 28. - 58. Nebudeš-li ostříhati a činiti všech slov zákona tohoto, kteráž psána jsou v knize této, abys se bál toho veleslavného a hrozného jména Hospodina Boha svého:
Deuteronomium 28. - 59. Rozmnoží ku podivení Hospodin rány tvé, a rány semene tvého, rány veliké a trvánlivé, i nemoci těžké a dlouhé.
Deuteronomium 28. - 60. A obrátí na tebe všecky neduhy Egyptské, jichžs se strašil, a přichytí se tebe.
Deuteronomium 28. - 61. Všelijaký také neduh a všelikou ránu, kteráž není psána v knize zákona tohoto, uvede Hospodin na tebe, dokudž nebudeš vyhlazen.
Deuteronomium 28. - 62. A zůstane vás maličko, ješto vás prvé bylo mnoho, jako hvězd nebeských, proto že jsi neposlouchal hlasu Hospodina Boha svého.
Deuteronomium 28. - 63. I stane se, že jakož se veselil Hospodin nad vámi, dobře vám čině a rozmnožuje vás, tak veseliti se bude Hospodin nad vámi, když vás zkazí a vyhladí, a vypléněni budete z země, do kteréž jdete, abyste dědičně vládli jí.
Deuteronomium 28. - 64. A rozptýlí tě Hospodin mezi všecky národy, od jednoho konce země až do druhého, a budeš tam sloužiti bohům cizím, kterýchž ty neznáš, ani otcové tvoji, dřevu a kameni.
Deuteronomium 28. - 65. A mezi národy těmi neoddechneš, aniž bude míti odpočinutí spodek nohy tvé; tam také dá Hospodin tobě srdce lekavé, a oči blíkavé, a truchlost mysli.
Deuteronomium 28. - 66. I bude život tvůj nejistý před tebou, a strašiti se budeš v noci i ve dne, a nikdež nebudeš jist svým životem.
Deuteronomium 28. - 67. Ráno díš: Ó by již byl večer! a večer díš: Ó by již bylo jitro! pro strach srdce svého, jímž se lekáš, a pro ty věci, na něž očima svýma hleděti musíš.
Deuteronomium 28. - 68. A zavede tě Hospodin do Egypta na lodech, cestou, o níž jsem řekl tobě: Nebudeš jí viděti více; a tam prodávati se budete nepřátelům svým za služebníky a děvky, a nebude, kdo by koupil.
Deuteronomium 29. - 1. Tato jsou slova smlouvy, kteráž přikázal Hospodin Mojžíšovi učiniti s syny Izraelskými v zemi Moábské, mimo onu smlouvu, kterouž učinil s nimi na Orébě.
Deuteronomium 29. - 2. I svolav Mojžíš všecken lid Izraelský, řekl jim: Vy sami viděli jste všecky věci, kteréž učinil Hospodin před očima vašima v zemi Egyptské, Faraonovi, i všechněm služebníkům jeho, i vší zemi jeho,
Deuteronomium 29. - 3. Zkušování veliká, kteráž viděly oči tvé, znamení i zázraky ty veliké.
Deuteronomium 29. - 4. A však nedal vám Hospodin srdce k srozumění, a očí k vidění, a uší k slyšení až do tohoto dne.
Deuteronomium 29. - 5. A vedl jsem vás čtyřidceti let po poušti, nezvetšela roucha vaše na vás, a obuv vaše neztrhala se na nohách vašich.
Deuteronomium 29. - 6. Chleba jste nejedli, vína a nápoje opojného jste nepili, abyste poznali, že já jsem Hospodin Bůh váš.
Deuteronomium 29. - 7. A když jste přišli na toto místo, vytáhl Seon, král Ezebon, a Og, král Bázan, proti nám k boji, a porazili jsme je,
Deuteronomium 29. - 8. A vzali jsme zemi jejich, i dali jsme ji v dědictví pokolení Rubenovu a Gádovu, a polovici pokolení Manassesova.
Deuteronomium 29. - 9. Ostříhejtež tedy slov smlouvy této a čiňte je, aby se vám šťastně vedlo všecko, což byste činili.
Deuteronomium 29. - 10. Vy všickni dnes stojíte před Hospodinem Bohem svým, knížata vaše v pokoleních vašich, starší vaši a úředníci vaši, všickni muži Izraelští,
Deuteronomium 29. - 11. Dítky vaše i ženy vaše, i příchozí vaši, kteříž bydlejí u prostřed stanů vašich, i ten, kterýž dříví seká, i ten, kterýž váží vodu,
Deuteronomium 29. - 12. Abyste vešli v smlouvu Hospodina Boha svého, a v přísahu jeho, v kteroužto smlouvu Hospodin Bůh tvůj dnes vchází s tebou,
Deuteronomium 29. - 13. Aby tě sobě dnes postavil za lid, a on byl tobě za Boha, jakož mluvil tobě, a jakož s přísahou zaslíbil otcům tvým, Abrahamovi, Izákovi a Jákobovi.
Deuteronomium 29. - 14. A ne s vámi samými činím smlouvu tuto a přísahu tuto,
Deuteronomium 29. - 15. Ale i s každým tím, jenž tuto dnes s námi stojí před Hospodinem Bohem naším, i s tím, jehož není tuto dnes s námi.
Deuteronomium 29. - 16. Nebo vy víte, kterak jsme bydlili v zemi Egyptské, a kterak jsme šli prostředkem těch národů, až jsme naskrze prošli.
Deuteronomium 29. - 17. A viděli jste ohavnosti jejich i modly jejich, dřevo i kámen, stříbro i zlato, kteréž jest při nich.
Deuteronomium 29. - 18. Hleďtež, ať nebývá mezi vámi muže, aneb ženy, aneb čeledi, aneb pokolení, jehož by srdce odvrátilo se dnes od Hospodina Boha našeho, a šel by sloužiti bohům těch národů; ať nebývá mezi vámi kořene plodícího jed a hořkost.
Deuteronomium 29. - 19. I stalo by se, že uslyše takový slova zlořečení tohoto, dobrořečil by sobě v srdci svém, řka: Pokoj míti budu, bychť pak i chodil podlé žádosti srdce svého; i přidal by opilou žíznivé.
Deuteronomium 29. - 20. Nechceť Hospodin odpustiti takovému, nebo tehdáž rozpálí se prchlivost Hospodinova a zůřivost jeho proti takovému člověku, tak že připadne na něj všeliké zlořečení, o kterémž psáno jest v knize této; i vyhladí Hospodin jméno jeho pod nebem.
Deuteronomium 29. - 21. A odloučí jej Hospodin s jeho zlým ode všech pokolení Izraelských, vedlé všech zlořečení smlouvy zapsané v této knize zákona,
Deuteronomium 29. - 22. Tak že řekne věk potomní, synové vaši, kteříž povstanou po vás, i cizozemec, kterýž přijde z země daleké, (když uzří rány země této, i neduhy její, kteréž uvedl na ni Hospodin,
Deuteronomium 29. - 23. Sirou a solí vypálenou všecku tu zemi, a že se nemůž síti, ani co vzcházeti, ani jaké byliny růsti na ní, rovně jako na místě, kdež jest podvrácena Sodoma a Gomora, Adama a Seboim, kteréž podvrátil Hospodin v hněvě svém a v prchlivosti své),
Deuteronomium 29. - 24. Řeknou všickni národové: Proč jest tak učinil Hospodin zemi této? Kteraký jest to hněv prchlivosti jeho náramné?
Deuteronomium 29. - 25. A bude odpovědíno: Proto že opustili smlouvu Hospodina Boha otců svých, kterouž učinil s nimi, když je vyvedl z země Egyptské.
Deuteronomium 29. - 26. Nebo odcházejíce, sloužili bohům cizím a klaněli se jim, bohům, kterýchž neznali, kteříž se s nimi také ničímž dobrým nezdělili.
Deuteronomium 29. - 27. I rozhněvala se prchlivost Hospodinova na tu zemi, tak že uvedl na ni všecko zlořečení zapsané v knize této.
Deuteronomium 29. - 28. Protož vyplénil je Hospodin z země jejich v hněvě, v rozpálení a v prchlivosti veliké, a vyvrhl je do země jiné, jakž to ukazuje dnešní den.
Deuteronomium 29. - 29. Věci skryté jsou Hospodina Boha našeho, věci pak zjevené ty jsou naše a synů našich, abychom plnili všecka slova zákona tohoto.
Deuteronomium 30. - 1. Když pak přijdou na tě všecka slova tato, požehnání i zlořečenství, kterážť jsem předložil, a rozpomeneš se v srdci svém, kdež bys koli byl mezi národy, do kterýchž by tě rozehnal Hospodin Bůh tvůj,
Deuteronomium 30. - 2. A obrátě se k Hospodinu Bohu svému, poslouchal bys hlasu jeho ve všem, jakž já přikazuji tobě dnes, ty i synové tvoji, z celého srdce svého a ze vší duše své:
Deuteronomium 30. - 3. Tehdy přivede zase Hospodin Bůh tvůj zajaté tvé a smiluje se nad tebou, a obrátě se, shromáždí tě ze všech národů, mezi něž rozptýlil tě Hospodin Bůh tvůj.
Deuteronomium 30. - 4. Byť pak někdo z tvých i na konec světa zahnán byl, odtud zase shromáždí tě Hospodin Bůh tvůj, a odtud půjme tě,
Deuteronomium 30. - 5. A uvede tě zase Hospodin Bůh tvůj do země, kterouž dědičně vládli otcové tvoji, a opanuješ ji, a dobřeť učiní a rozmnoží tě více nežli otce tvé.
Deuteronomium 30. - 6. A obřeže Hospodin Bůh tvůj srdce tvé a srdce semene tvého, abys miloval Hospodina Boha svého z celého srdce svého, a ze vší duše své, abys živ byl.
Deuteronomium 30. - 7. Všecka pak zlořečenství tato obrátí Hospodin Bůh tvůj na nepřátely tvé a na ty, jenž v nenávisti měli tebe, a protivili se tobě.
Deuteronomium 30. - 8. Ty tedy obrátě se, když poslouchati budeš hlasu Hospodina Boha svého, a činiti všecka přikázaní jeho, kteráž já tobě dnes přikazuji:
Deuteronomium 30. - 9. Dáť Hospodin Bůh tvůj prospěch při všem díle rukou tvých, v plodu života tvého i v plodu dobytka tvého, a v úrodách země tvé, tobě k dobrému. Nebo zase veseliti se bude Hospodin z tebe, dobře čině tobě, jakož veselil se z otců tvých,
Deuteronomium 30. - 10. Jestliže bys však poslouchal hlasu Hospodina Boha svého, a ostříhal přikázaní jeho a ustanovení jeho, napsaných v knize zákona tohoto, když bys se obrátil k Hospodinu Bohu svému celým srdcem svým a celou duší svou.
Deuteronomium 30. - 11. Nebo přikázaní toto, kteréž přikazuji tobě dnes, není skryté před tebou, ani vzdálené od tebe.
Deuteronomium 30. - 12. Není na nebi, abys řekl: Kdo nám vstoupí do nebe, aby vezma, přinesl a oznámil je nám, abychom je plnili?
Deuteronomium 30. - 13. Ani za mořem jest, abys řekl: Kdo se nám přeplaví za moře, aby je přinesl a oznámil nám, abychom plnili je?
Deuteronomium 30. - 14. Ale velmi blízko tebe jest slovo, v ústech tvých a v srdci tvém, abys činil to:
Deuteronomium 30. - 15. (Hle, předložil jsem tobě dnes život a dobré, smrt i zlé),
Deuteronomium 30. - 16. Což já přikazuji tobě dnes, abys miloval Hospodina Boha svého, chodě po cestách jeho a ostříhaje přikázaní jeho, ustanovení a soudů jeho, abys živ jsa, rozmnožen byl, a požehnal tobě Hospodin Bůh tvůj v zemi, do kteréž jdeš, abys ji dědičně obdržel.
Deuteronomium 30. - 17. Pakli se odvrátí srdce tvé, a nebudeš poslouchati, ale přiveden jsa k tomu, klaněti se budeš bohům cizím a jim sloužiti:
Deuteronomium 30. - 18. Ohlašuji vám dnes, že jistotně zahynete, aniž prodlíte dnů svých v zemi, do kteréž se přes Jordán béřeš, abys ji dědičně obdržel.
Deuteronomium 30. - 19. Osvědčuji proti tobě dnes nebem a zemí, žeť jsem život i smrt předložil, požehnání i zlořečenství; vyvoliž sobě tedy život, abys živ byl ty i símě tvé,
Deuteronomium 30. - 20. A miloval Hospodina Boha svého, poslouchaje hlasu jeho a přídrže se jeho, (nebo on jest život tvůj, a dlouhost dnů tvých), abys bydlil v zemi, kterouž s přísahou zaslíbil Hospodin otcům tvým Abrahamovi, Izákovi a Jákobovi, že jim ji dá.
Deuteronomium 31. - 1. Přišed tedy Mojžíš, mluvil slova ta ke všemu Izraelovi,
Deuteronomium 31. - 2. A řekl jim: Ve stu a ve dvadcíti letech jsem dnes, nemohuť již více vycházeti a vcházeti; a také řekl Hospodin ke mně: Nepřejdeš Jordánu tohoto.
Deuteronomium 31. - 3. Hospodin Bůh tvůj předcházející tebe vyhladí ty národy od tváři tvé, a ty dědičně je opanuješ, a Jozue tento půjde před tebou,jakož řekl Hospodin.
Deuteronomium 31. - 4. I učiní Hospodin jim, jakož učinil Seonovi a Ogovi králům Amorejským a zemi jejich, kteréž vyhladil.
Deuteronomium 31. - 5. Protož když je dá Hospodin vám, tedy učiníte jim vedlé každého přikázaní, kteréž jsem přikázal vám.
Deuteronomium 31. - 6. Buďte silní a zmužile se mějte, nebojte se, ani se lekejte tváři jejich, nebo Hospodin Bůh tvůj, on jde s tebou, neopustíť a nezanechá tebe.
Deuteronomium 31. - 7. Tedy povolal Mojžíš Jozue a řekl jemu před očima všeho Izraele: Budiž silný a zmužile se měj, nebo ty vejdeš s lidem tímto do země, kterouž s přísahou zaslíbil Hospodin otcům jejich, že ji dá jim, a ty ji rozdělíš jim v dědictví.
Deuteronomium 31. - 8. Hospodin pak předcházející tě, onť bude s tebou, neopustí tě, aniž tě zanechá; neboj se, ani se strachuj.
Deuteronomium 31. - 9. I napsal Mojžíš zákon tento a dal jej kněžím, synům Léví, kteříž nosili truhlu smlouvy Hospodinovy, a všechněm starším Izraelským,
Deuteronomium 31. - 10. A přikázal jim Mojžíš, řka: Každého léta sedmého, v jistý čas léta odpuštění, v svátek stanů,
Deuteronomium 31. - 11. Když přijde všecken Izrael a postaví se před Hospodinem Bohem tvým na místě, kteréž by vyvolil, čísti budeš zákon tento přede vším Izraelem v uších jejich,
Deuteronomium 31. - 12. Shromáždě lid, muže i ženy, i děti, i příchozí své, kteříž jsou v branách tvých, aby slyšíce, učili se a báli se Hospodina Boha vašeho, a hleděli činiti všecka slova zákona tohoto.
Deuteronomium 31. - 13. Synové také jejich, kteříž ještě toho nepoznali, ať slyší a učí se báti Hospodina Boha vašeho po všecky dny, v nichž živi budete na zemi, do níž, přejdouce Jordán, vejdete, abyste ji dědičně obdrželi.
Deuteronomium 31. - 14. I řekl Hospodin Mojžíšovi: Aj, již se přiblížili dnové tvoji, abys umřel. Povolej Jozue, a postavte se oba v stánku úmluvy, a přikáži jemu. Šel tedy Mojžíš a Jozue, a postavili se v stánku úmluvy.
Deuteronomium 31. - 15. I ukázal se Hospodin v stánku v sloupě oblakovém, a postavil se sloup oblakový nade dveřmi stánku.
Deuteronomium 31. - 16. Řekl pak Hospodin Mojžíšovi: Aj, ty již usneš s otci svými, potom lid tento vstana, smilniti bude, následuje bohů cizozemců země této, do níž vchází, aby bydlil u prostřed ní; tu mne opustí a zruší smlouvu mou, kterouž jsem učinil s ním.
Deuteronomium 31. - 17. Protož rozhněvá se na něj prchlivost má v ten den, a opustím je, i skryji tvář svou od nich, a bude sežrán, i přijdou na něj mnohé věci zlé a úzkosti. I řekne v ten den: Zdaliž ne proto přišly na mne tyto zlé věci, že Bůh můj není u prostřed mne?
Deuteronomium 31. - 18. Já pak daleko skryji tvář svou v ten den pro všecko to zlé, kteréž páchal, jakž se obrátil k bohům cizím.
Deuteronomium 31. - 19. Protož nyní napište sobě píseň tuto, a uč jí syny Izraelské; vlož ji v ústa jejich, aby ta píseň byla mi za svědka proti synům Izraelským.
Deuteronomium 31. - 20. Nebo uvedu jej do země, kterouž jsem s přísahou zaslíbil otcům jeho, oplývající mlékem a strdí, kdežto bude jísti a nasytí se a ztuční. Tehdy obrátí se k bohům cizím a sloužiti bude jim, i popudí mne a zruší smlouvu mou.
Deuteronomium 31. - 21. A když přijdou na něj mnohé zlé věci a úzkosti, tehdy bude jemu tato píseň na svědectví, (nebo nepřijde v zapomenutí, aniž odejde od úst semene jeho). Známť zajisté myšlení jeho, a co on ještě dnes činiti bude, prvé nežli jej uvedu do země, kterouž jsem s přísahou zaslíbil.
Deuteronomium 31. - 22. Tedy napsal Mojžíš tu píseň v ten den a učil jí syny Izraelské.
Deuteronomium 31. - 23. Potom dal přikázaní Jozue, synu Nun, řka: Budiž silný, a měj se zmužile, nebo ty uvedeš syny Izraelské do země, kterouž jsem jim s přísahou zaslíbil, a já budu s tebou.
Deuteronomium 31. - 24. Stalo se pak, když napsal Mojžíš slova zákona tohoto v knize, a dokonal je,
Deuteronomium 31. - 25. Že přikázal Levítům, kteříž nosili truhlu smlouvy Hospodinovy, řka:
Deuteronomium 31. - 26. Vezměte tu knihu zákona a vložte ji v straně truhly smlouvy Hospodina Boha vašeho, ať jest tam proti vám na svědectví.
Deuteronomium 31. - 27. Nebo já znám zpouru tvou a zatvrdilost šíje tvé. Aj, poněvadž, když jsem já ještě živ nyní s vámi, zpurní jste bývali Hospodinu, čím tedy více, když já umru?
Deuteronomium 31. - 28. Shromažďte ke mně všecky starší pokolení svých a správce vaše, abych mluvil v uši jejich slova tato, a osvědčil proti nim nebem i zemí.
Deuteronomium 31. - 29. Nebo vím, že po mé smrti velmi porušíte se a vystoupíte z cesty, kterouž jsem přikázal vám; pročež přijde na vás toto zlé v posledních dnech, když byste činili to, což se nelíbí Hospodinu, popouzejíce ho dílem rukou svých.
Deuteronomium 31. - 30. Mluvil tedy Mojžíš v uši všeho shromáždění Izraelského slova písně této, až je i dokonal.
Deuteronomium 32. - 1. Pozorujte nebesa a mluviti budu, poslyš i země výmluvností úst mých.
Deuteronomium 32. - 2. Sstupiž jako déšť naučení mé, spadniž jako rosa výmluvnost má, jako tichý déšť na mladistvou trávu, a jako příval na odrostlou bylinu,
Deuteronomium 32. - 3. Nebo jméno Hospodinovo slaviti budu. Vzdejtež velebnost Bohu našemu,
Deuteronomium 32. - 4. Skále té, jejíž skutkové jsou dokonalí, nebo všecky cesty jeho jsou spravedlivé. Bůh silný, pravdomluvný, a není nepravosti v něm, spravedlivý a přímý jest.
Deuteronomium 32. - 5. Ale pokolení převrácené a zavilé zpronevěřilo se jemu mrzkostí vlastní svou,jakáž vzdálena jest od synů jeho.
Deuteronomium 32. - 6. Tím-liž jste se odplacovati měli Hospodinu, lide bláznivý a nemoudrý? Zdaliž on není otec tvůj, kterýž tě sobě dobyl? On učinil tebe a utvrdil tě.
Deuteronomium 32. - 7. Rozpomeň se na dny staré, považte let každého věku; vzeptej se otce svého, a oznámí tobě, starců svých, a povědí tobě.
Deuteronomium 32. - 8. Když dědictví rozděloval Nejvyšší národům, když rozsadil syny Adamovy, rozměřil meze národům vedlé počtu synů Izraelských.
Deuteronomium 32. - 9. Nebo díl Hospodinův jest lid jeho, Jákob provazec dědictví jeho.
Deuteronomium 32. - 10. Nalezl jej v zemi pusté, a na poušti veliké a hrozné; vůkol vedl jej, vyučil jej, a ostříhal ho, jako zřítedlnice oka svého.
Deuteronomium 32. - 11. Jako orlice ponouká orličátek svých, sedí na mladých svých, roztahuje křídla svá, béře je, a nosí je na křídlách svých:
Deuteronomium 32. - 12. Tak Hospodin sám vedl jej, a nebylo s ním boha cizozemců.
Deuteronomium 32. - 13. Zprovodil jej na vysoká místa země, aby jedl úrody polní, a učinil, aby ssál med z skály, a olej z kamene přetvrdého,
Deuteronomium 32. - 14. Máslo od krav a mléko od ovcí, s nejtučnějšími beránky a skopci z Bázan a kozly s jádrem zrn pšeničných, a červené víno výborné aby pil.
Deuteronomium 32. - 15. Takž Izrael ztučněv, zpíčil se; vytyl jsi a ztlustl, tukem jsi obrostl; i opustil Boha stvořitele svého, a zlehčil sobě Boha spasení svého.
Deuteronomium 32. - 16. K horlení popudili ho cizími bohy, ohavnostmi zdráždili jej.
Deuteronomium 32. - 17. Obětovali ďáblům, ne Bohu, bohům, jichž neznali, novým, kteříž z blízka přišli, jichžto se nic nestrašili otcové vaši.
Deuteronomium 32. - 18. Na skálu, kteráž zplodila tě, zapomenul jsi; zapomněl jsi na Boha silného, stvořitele svého.
Deuteronomium 32. - 19. To když viděl Hospodin, popudil se hněvem proti synům a dcerám svým,
Deuteronomium 32. - 20. A řekl: Skryji před nimi tvář svou, podívám se posledním věcem jejich; nebo národ převrácený jest, synové, v nichž není žádné víry.
Deuteronomium 32. - 21. Oniť jsou mne popudili k horlení skrze to, což není Bůh silný, rozhněvali mne svými marnostmi. I jáť popudím jich k závisti skrze ty, kteříž nejsou lid, skrze národ bláznivý k hněvu jich popudím.
Deuteronomium 32. - 22. Nebo oheň zápalen jest v prchlivosti mé, a hořeti bude až do nejhlubšího pekla, a sžíře zemi i úrody její, a zapálí základy hor.
Deuteronomium 32. - 23. Shromáždím na ně zlé věci, střely své vystřílím na ně.
Deuteronomium 32. - 24. Hladem usvadnou, a neduhy pálčivými a nakažením morním přehořkým žráni budou; také zuby šelm pošli na ně s jedem hadů zemských.
Deuteronomium 32. - 25. Meč uvede sirobu vně, a v pokojích bude strach, tak na mládenci jako panně, dítěti prsí požívajícím i muži šedivém.
Deuteronomium 32. - 26. Ano, řekl bych:Rozptýlím je po koutech, rozkáži přestati mezi lidmi paměti jejich,
Deuteronomium 32. - 27. Bych se pýchy nepřítele neobával, aby spatříce to nepřátelé jejich, neřekli: Ruka naše nepřemožená byla, neučinilť jest Hospodin ničeho z těch věcí.
Deuteronomium 32. - 28. Nebo národ ten nesmyslný jest a nemající rozumnosti.
Deuteronomium 32. - 29. Ó by moudří byli, rozuměliť by tomu, prohlédali by na poslední věci své.
Deuteronomium 32. - 30. Jak by jich jeden honiti mohl tisíc, a dva pryč zahnati deset tisíců? Jediné že Bůh skála jejich prodal je, a Hospodin vydal je.
Deuteronomium 32. - 31. Nebo Bůh skála naše není jako skála jejich, což nepřátelé naši sami souditi mohou.
Deuteronomium 32. - 32. Nebo z kmene Sodomského kmen jejich, a z réví Gomorských hroznové jejich, hroznové jedovatí, zrní hořkosti plné.
Deuteronomium 32. - 33. Jed draků víno jejich, a jed lítý nejjedovatějšího hada.
Deuteronomium 32. - 34. Zdaliž to není schováno u mne? zapečetěno v pokladnicích mých?
Deuteronomium 32. - 35. Máť jest pomsta a odplata, časemť svým klesne noha jejich; nebo blízko jest den zahynutí jejich, a budoucí věci zlé rychle připadnou na ně.
Deuteronomium 32. - 36. Souditi zajisté bude Hospodin lid svůj, a nad služebníky svými lítost míti bude, když uzří, že odešla síla, a že jakož zajatý tak i zanechaný s nic býti nemůže.
Deuteronomium 32. - 37. I dí: Kde jsou bohové jejich? skála, v níž naději měli?
Deuteronomium 32. - 38. Z jejichžto obětí tuk jídali, a víno z obětí jejich mokrých píjeli? Nechať vstanou a spomohou vám, nechť vám skrejší jest skála ta.
Deuteronomium 32. - 39. Pohleďtež již aspoň, že já jsem, já jsem sám, a že není Boha kromě mne. Já mohu usmrtiti i obživiti, já raniti i uzdraviti, a není žádného, kdo by vytrhl z ruky mé.
Deuteronomium 32. - 40. Nebo já pozdvihám k nebi ruky své, a pravím: Živ jsem já na věky.
Deuteronomium 32. - 41. Jakž nabrousím ostří meče svého, a uchopí soud ruka má, učiním pomstu nad nepřátely svými, a těm, jenž v nenávisti mne měli, odplatím.
Deuteronomium 32. - 42. Opojím střely své krví, a meč můj sžere maso, a to krví raněných a zajatých, jakž jen začnu pomsty uvoditi na nepřátely.
Deuteronomium 32. - 43. Veselte se pohané s lidem jeho, neboť pomstí krve služebníků svých, a uvede pomstu na nepřátely své, a očistí zemi svou a lid svůj.
Deuteronomium 32. - 44. I přišel Mojžíš, a mluvil všecka slova písně této v uši lidu, on a Jozue, syn Nun.
Deuteronomium 32. - 45. A když dokonal Mojžíš mluvení všech slov těch ke všemu množství Izraelskému,
Deuteronomium 32. - 46. Řekl jim: Přiložtež srdce svá ke všechněm slovům, kteráž já dnes osvědčuji vám,a přikažte to synům svým, aby ostříhali všech slov zákona tohoto, a činili je.
Deuteronomium 32. - 47. Nebo není daremné slovo, abyste jím pohrdnouti měli, ale jest život váš; a v slovu tom prodlíte dnů svých na zemi, kterouž abyste dědičně obdrželi, půjdete přes Jordán.
Deuteronomium 32. - 48. Téhož dne mluvil Hospodin k Mojžíšovi, řka:
Deuteronomium 32. - 49. Vstup na horu tuto Abarim, na vrch Nébo, kteráž jest v zemi Moábské naproti Jerichu, a spatř zemi Kananejskou, kterouž já dávám synům Izraelským právem dědičným.
Deuteronomium 32. - 50. A umřeš na vrchu, na kterýž vejdeš, a připojen budeš k lidu svému, jako umřel Aron, bratr tvůj, na hoře řečené Hor, a připojen jest k lidu svému.
Deuteronomium 32. - 51. Nebo jste zhřešili proti mně u prostřed synů Izraelských, při vodách odpírání v Kádes, na poušti Tsin, proto že jste neposvětili mne u prostřed synů Izraelských.
Deuteronomium 32. - 52. Před sebou zajisté uzříš zemi tu, ale tam nevejdeš do země té, kterouž dávám synům Izraelským.
Deuteronomium 33. - 1. Toto pak jest požehnání, kterýmž požehnal Mojžíš, muž Boží, synů Izraelských před svou smrtí,
Deuteronomium 33. - 2. A řekl: Hospodin z Sinai přišel, a vzešel jim z Seir, zastkvěl se s hory Fáran, a přišel s desíti tisíci svatých, z jehožto pravice oheň zákona svítil jim.
Deuteronomium 33. - 3. Jak velice miluješ lidi! Všickni svatí jeho jsou v ruce tvé, oni také přivinuli se k nohám tvým, vezmouť prospěch z výmluvností tvých.
Deuteronomium 33. - 4. Zákon vydal nám Mojžíš, dědičný shromáždění Jákobovu,
Deuteronomium 33. - 5. (Nebo byl v Izraeli jako král), když přední z lidu shromáždili se, i všecka pokolení Izraelská.
Deuteronomium 33. - 6. Buď živ Ruben a neumírej, a muži jeho ať jsou bez počtu.
Deuteronomium 33. - 7. Tolikéž požehnal i Judovi a řekl: Vyslyš, Hospodine, hlas Judův, a k lidu svému jej sprovozuj; ruce jeho budou bojovati za něj, a ty jemu spomáhati budeš proti nepřátelům jeho.
Deuteronomium 33. - 8. O Léví také řekl: Thumim tvé a urim tvé bylo, Pane, při muži svatém tvém, kteréhož jsi zkusil v pokušení, a kterýž podlé tebe měl nesnáz při vodách Meribah,
Deuteronomium 33. - 9. Kterýž řekl otci svému a matce své: Neohlédám se na vás; a bratří svých neznal, a o synech svých nevěděl; nebo ostříhají výmluvností tvých, a smlouvu tvou zachovávají.
Deuteronomium 33. - 10. Vyučovati budou soudům tvým Jákoba, a zákonu tvému Izraele, a klásti budou kadidlo před tváří tvou, a obět zápalnou na oltáři tvém.
Deuteronomium 33. - 11. Požehnejž, Hospodine, rytěřování jeho, a v práci rukou jeho zalib se tobě. Zlomuj ledví nepřátel jeho a těch, kteříž ho nenávidí, aby nepovstali.
Deuteronomium 33. - 12. A o Beniaminovi řekl: Milý jest Hospodinu, bezpečně s ním bydliti bude; ochraňovati jej bude každého dne, a mezi rameny jeho přebývati.
Deuteronomium 33. - 13. O Jozefovi pak řekl: Požehnaná země jeho od Hospodina pro nejlepší věci nebeské, pro rosu a vrchoviště zespod se prýštící,
Deuteronomium 33. - 14. A pro nejlepší úrody sluncem vyzralé, a pro nejlepší věci časem měsíců došlé,
Deuteronomium 33. - 15. I pro rozkoše hor nejstarších, a pro rozkoše pahrbků věčných,
Deuteronomium 33. - 16. Pro nejlepší věci země i plnost její, vyplývající z milosti ve kři přebývajícího. Přijdiž to požehnání na hlavu Jozefovu, a na vrch hlavy odděleného z jiných bratří jeho.
Deuteronomium 33. - 17. Prvorozeného, vola toho krása veliká bude, a rohové jednorožce rohové jeho, jimiž on trkati bude národy napořád až do končin země. A toť jsou mnozí tisícové Efraimovi a tisícové Manassesovi.
Deuteronomium 33. - 18. O Zabulonovi také řekl: Vesel se Zabulon u vycházení svém, a Izachar v staních svých.
Deuteronomium 33. - 19. Lidi na horu Boží svolají, a budou obětovati oběti spravedlnosti; nebo hojnost mořskou ssáti budou, a skryté poklady v písku.
Deuteronomium 33. - 20. Gádovi pak řekl: Požehnaný, kterýž rozšiřuje Gáda. Onť jakožto lev bydliti bude, a uchvátí rameno i s hlavou.
Deuteronomium 33. - 21. Kterýž opatřil ho prvotinami; nebo tam podílem skrze vydavatele zákona ubezpečen jest. Protož pobéřeť se s knížaty lidu, a spravedlnost Hospodinovu i soudy jeho s Izraelem vykonávati bude.
Deuteronomium 33. - 22. O Danovi pak řekl: Dan jako lvíče lvové vyskakovati bude z Bázan.
Deuteronomium 33. - 23. A Neftalímovi řekl: Ó Neftalíme, sytý přízní Páně, plný požehnání Hospodinova, západní a polední stranu přijmi za dědictví.
Deuteronomium 33. - 24. O Asserovi také řekl: Asser požehnaný nad jiné syny, budeť milý bratřím svým, omočí v oleji nohu svou.
Deuteronomium 33. - 25. Železo a měď pod šlepějemi tvými; pokudž trvati budou dnové tvoji, slovoutný budeš.
Deuteronomium 33. - 26. Neníť žádného, jako Bůh silný, ó Izraeli, kterýž se vznáší na nebesích ku pomoci tobě, a u velebnosti své na oblacích nejvyšších.
Deuteronomium 33. - 27. Ochrana tvá buď Bůh věčný, a zespod ramena věčnosti, kterýž vyžene nepřátely před tebou, aneb řekne: Vyhlaď je,
Deuteronomium 33. - 28. Aby sám bezpečně bydlil Izrael, rodina Jákobova, a to v zemi obilím a vínem oplývající, jehož nebesa také i rosu vydávati budou.
Deuteronomium 33. - 29. Blahoslavený jsi, Izraeli. Kdo jest podobný tobě, lide vysvobozený skrze Hospodina, jenž jest pavéza spomožení tvého a meč důstojnosti tvé? Tvoji zajisté nepřátelé poníženi budou, ale ty po všech vyvýšenostech jejich šlapati budeš.
Deuteronomium 34. - 1. Tedy vstoupil Mojžíš z rovin Moábských na horu Nébo, na vrch hory, kteráž jest proti Jerichu, a ukázal jemu Hospodin všecku zemi Galád až do Dan,
Deuteronomium 34. - 2. I všecku Neftalím, a zemi Efraim a Manasse, a všecku zemi Juda až k moři nejdalšímu,
Deuteronomium 34. - 3. Polední také stranu a roviny údolí Jericha, města palmovím osazeného, až do Segor.
Deuteronomium 34. - 4. A řekl jemu Hospodin: Tato jest země, kterouž s přísahou zaslíbil jsem Abrahamovi, Izákovi a Jákobovi, řka: Semeni tvému dám ji. Způsobil jsem to, abys ji viděl očima svýma, však do ní nevejdeš.
Deuteronomium 34. - 5. I umřel tam Mojžíš, služebník Hospodinův, v zemi Moábské, vedlé řeči Hospodinovy.
Deuteronomium 34. - 6. A pochoval jej v Gai, v zemi Moábské naproti Betfegor, a žádný nezvěděl o jeho hrobu až do tohoto dne.
Deuteronomium 34. - 7. Byl pak Mojžíš ve stu a dvadcíti letech, když umřel, a nepošly oči jeho, aniž síla odešla od něho.
Deuteronomium 34. - 8. I plakali synové Izraelští Mojžíše na rovinách Moábských třidceti dní, a vyplněni jsou dnové pláče a kvílení nad Mojžíšem.
Deuteronomium 34. - 9. Jozue pak, syn Nun, naplněn jest duchem moudrosti; nebo byl vložil Mojžíš ruce své na něj. I poslouchali ho synové Izraelští, a činili, jakož přikázal Hospodin skrze Mojžíše.
Deuteronomium 34. - 10. Ale nepovstal více prorok v Izraeli podobný Mojžíšovi, (kteréhož by tak znal Hospodin tváří v tvář),
Deuteronomium 34. - 11. Ve všech znameních a zázracích, pro něž poslal jej Hospodin, aby činil je v zemi Egyptské, před Faraonem a přede všechněmi služebníky jeho, a vší zemí jeho,
Deuteronomium 34. - 12. Také i ve všech skutcích ruky silné, a ve všeliké hrůzi veliké, kteréžto věci činil Mojžíš před očima všeho Izraele.
Jozue 1. - 1. Stalo se pak po smrti Mojžíše, služebníka Hospodinova, že mluvil Hospodin k Jozue, synu Nun, služebníku Mojžíšovu, řka:
Jozue 1. - 2. Mojžíš, služebník můj, umřel; protož nyní vstaň, přejdi Jordán tento, ty i všecken lid tento, a jdi do země, kterouž já dávám synům Izraelským.
Jozue 1. - 3. Každé místo, po kterémž šlapati budete nohama svýma, dal jsem vám, jakož jsem mluvil k Mojžíšovi.
Jozue 1. - 4. Od pouště a Libánu toho až k řece veliké, řece Eufrates, všecka země Hetejská až do moře velikého na západ slunce bude pomezí vaše.
Jozue 1. - 5. Neostojí žádný před tebou po všecky dny života tvého; jakož jsem byl s Mojžíšem, tak budu s tebou; nenechám tebe samého, aniž tě opustím.
Jozue 1. - 6. Posilniž se a zmužile se měj, nebo ty uvedeš v dědictví lidu tomuto zemi, kterouž jsem s přísahou zaslíbil otcům jejich, že ji dám jim.
Jozue 1. - 7. Toliko posilň se a udatně sobě počínej, abys ostříhal a činil všecko podlé zákona, kterýž přikázal tobě Mojžíš, služebník můj; neuchyluj se od něho na pravo ani na levo, abys byl opatrný ve všem, k čemuž se obrátíš.
Jozue 1. - 8. Neodejdeť kniha zákona tohoto od úst tvých, ale přemyšlovati budeš o něm dnem i nocí, abys ostříhal a činil všecko podlé toho, což psáno jest v něm; nebo tehdáž šťastný budeš na cestách svých, a tehdáž opatrný budeš.
Jozue 1. - 9. Zdaliž jsem nepřikázal tobě, řka: Posilni se a zmužile se měj, neboj se, ani lekej, nebo s tebou jest Hospodin Bůh tvůj, kamž se koli obrátíš.
Jozue 1. - 10. Tedy přikázal Jozue správcům lidu, řka:
Jozue 1. - 11. Projděte skrze tábor a přikažte lidu, řkouce: Nachystejte sobě potravy, nebo po třech dnech půjdete přes Jordán tento, abyste vejdouce, opanovali zemi, kterouž Hospodin Bůh váš dává vám k dědičnému vládařství.
Jozue 1. - 12. Rubenovu pak pokolení a Gádovu, a polovici pokolení Manassesova mluvil Jozue, řka:
Jozue 1. - 13. Pomněte na to, co vám přikázal Mojžíš služebník Hospodinův, když řekl: Hospodin Bůh váš způsobil vám odpočinutí, že vám dal zemi tuto.
Jozue 1. - 14. Ženy vaše, dítky vaše i dobytek váš nechť zůstanou v zemi, kterouž dal vám Mojžíš s této strany Jordánu, vy pak jděte vojensky zpořádaní před bratřími svými, kteříkoli jste muži silní, a pomáhejte jim,
Jozue 1. - 15. Dokudž nedá odpočinutí Hospodin bratřím vašim jako i vám, a neobdrží dědičně také i oni země, kterouž Hospodin Bůh váš dává jim. Potom navrátíte se do země dědictví svého, kterouž dal vám Mojžíš, služebník Hospodinův, s této strany Jordánu, k východu slunce, a dědičně vlásti jí budete.
Jozue 1. - 16. I odpověděli k Jozue, řkouce: Všecko, což jsi nám rozkázal, učiníme, a kamžkoli pošleš nás, půjdeme.
Jozue 1. - 17. Rovně jakž jsme poslouchali Mojžíše, tak poslouchati budeme tebe; jediné nechť jest Hospodin Bůh tvůj s tebou, jako byl s Mojžíšem.
Jozue 1. - 18. Kdo by koli odporný byl rozkázaní tvému, a neposlouchal by řečí tvých ve všech věcech, kteréž bys přikázal jemu, umřeť; toliko posilň se a zmužile se měj.
Jozue 2. - 1. Poslal pak byl Jozue, syn Nun, z Setim dva muže špehéře tajně, řka: Jděte, shlédněte zemi, zvlášť Jericho. I šli a vešli do domu ženy nevěstky, jejíž jméno bylo Raab, a odpočinuli tu.
Jozue 2. - 2. Ale jakž oznámeno bylo králi Jericha a povědíno: Aj, muži přišli sem této noci z synů Izraelských, aby shlédli zemi,
Jozue 2. - 3. Tedy poslal král Jericha k Raab, řka: Vyveď muže, kteříž přišli k tobě, a vešli do domu tvého, nebo k vyšpehování vší země přišli.
Jozue 2. - 4. (Pojavši pak žena ty dva muže, skryla je.) Kteráž odpověděla: Pravda jest, přišliť jsou ke mně muži, ale nevěděla jsem, odkud jsou.
Jozue 2. - 5. A když bránu zavírati měli v soumrak, vyšli muži ti, a nevím, kam jsou šli; hoňte je rychle, nebo dostihnete jich.
Jozue 2. - 6. Ale ona rozkázala jim vstoupiti na střechu, a skryla je v pazdeří lněném, kteréž byla skladla na střeše.
Jozue 2. - 7. Muži pak vyslaní honili je cestou Jordánskou až k brodům; a zavřína jest brána, jakž vyšli ti, kteříž je honili.
Jozue 2. - 8. Prvé pak, než usnuli špehéři, vstoupila k nim ona na střechu,
Jozue 2. - 9. A řekla mužům těm: Vím, že Hospodin dal vám zemi tuto, nebo připadl na nás strach váš, tak že oslábli všickni obyvatelé země před tváří vaší.
Jozue 2. - 10. Slyšeli jsme zajisté, jak vysušil Hospodin vody moře Rudého před tváří vaší, když jste vyšli z Egypta, a co jste učinili dvěma králům Amorejským, kteříž byli za Jordánem, Seonovi a Ogovi, kteréž jste zahladili jako proklaté.
Jozue 2. - 11. Což když jsme uslyšeli, osláblo srdce naše, aniž zůstává více v kom duše před tváří vaší, nebo Hospodin Bůh váš jest Bůh na nebi svrchu, i na zemi dole.
Jozue 2. - 12. Nyní tedy, prosím, přisáhněte mi skrze Hospodina, poněvadž jsem učinila vám milosrdenství, že i vy učiníte s domem otce mého milosrdenství, a dáte mi znamení jisté,
Jozue 2. - 13. Že budete živiti otce mého i matku mou, bratří mé i sestry mé a všecko, cožkoli jejich jest, a vysvobodíte duše naše od smrti.
Jozue 2. - 14. I řekli jí muži ti: Duše naše za vás nechť jsou na smrt; jestliže však nepronesete řeči naší této, takť se jistě stane, že když nám dá Hospodin zemi tuto, tehdy učiníme s tebou milosrdenství a pravdu.
Jozue 2. - 15. Protož spustila je oknem po provazu; nebo dům její byl při zdi městské, a na zdi ona bydlila.
Jozue 2. - 16. I řekla jim: Jděte k této hoře, aby se nepotkali s vámi, kteříž vás honí, a krejte se tam za tři dni, až se oni zase navrátí, a potom půjdete cestou svou.
Jozue 2. - 17. Tedy řekli muži k ní: Prosti budeme od této přísahy tvé, kterouž jsi zavázala nás,
Jozue 2. - 18. Jestliže, když vejdeme do země, neuvážeš provázku tohoto z nití hedbáví červeného dvakrát barveného v tomto okně, jímž jsi nás spustila, také otce svého a matky své, i bratří svých, a všeho domu otce svého neshromáždíš-li k sobě do domu.
Jozue 2. - 19. Také kdo by vyšel ven ze dveří domu tvého, krev jeho bude na hlavu jeho, ale my budeme bez viny; a každého toho, kdož bude s tebou v domě, jestliže by se kdo rukou dotekl, krev jeho na hlavy naše připadni.
Jozue 2. - 20. Jestliže pak proneseš tuto řeč naši, budeme prosti od přísahy tvé, kterouž jsi nás zavázala.
Jozue 2. - 21. Odpověděla ona: Nechť jest tak, jakž jste řekli. I propustila je a odešli; i uvázala provázek z hedbáví červeného dvakrát barveného v tom okně.
Jozue 2. - 22. Odšedše pak, přišli na horu, a pobyli tam za tři dni, dokudž se nenavrátili, kteříž je honili; nebo jich hledali ti, kteříž je honili po všech cestách, ale nic nenalezli.
Jozue 2. - 23. Ti pak dva muži sšedše s hory, navrátili se a přeplavili se přes Jordán; i přišli k Jozue, synu Nun, a vypravovali jemu všecko, co se s nimi dálo.
Jozue 2. - 24. A řekli k Jozue: Dalť jest Hospodin v ruce naše všecku zemi, nebo se zděsili všickni obyvatelé země tváři naší.
Jozue 3. - 1. Vstal pak Jozue velmi ráno, a hnuvše se z Setim, přišli až k Jordánu, on i všickni synové Izraelští, a přenocovali tu, prvé nežli šli přes něj.
Jozue 3. - 2. I stalo se, že třetího dne správcové šli prostředkem stanů,
Jozue 3. - 3. A přikazovali lidu, řkouce: Když uzříte truhlu smlouvy Hospodina Boha svého a kněží Levítské, ani ji nesou, vy také hnete se s místa svého a půjdete za ní,
Jozue 3. - 4. (A však místo mezi vámi a mezi ní bude okolo dvou tisíc loket míry obecné, nepřibližujte se k ní), abyste viděli cestu, kterouž byste jíti měli; nebo nešli jste tou cestou prvé.
Jozue 3. - 5. Řekl pak byl Jozue lidu: Posvěťtež se, zítra zajisté učiní Hospodin divné věci mezi vámi.
Jozue 3. - 6. Potom řekl Jozue kněžím těmi slovy: Vezměte truhlu smlouvy, a jděte před lidem. I vzali truhlu smlouvy a brali se před lidem.
Jozue 3. - 7. Nebo řekl byl Hospodin k Jozue: V tento den začnu tebe zvelebovati před očima všeho Izraele, aby poznali, že jakož jsem byl s Mojžíšem, tak budu s tebou.
Jozue 3. - 8. Protož ty přikaž kněžím, kteříž nosí truhlu smlouvy, a rci: Když vejdete na kraj vody Jordánské, zastavte se v Jordáně.
Jozue 3. - 9. Řekl také Jozue synům Izraelským: Přistupte sem, a slyšte slova Hospodina Boha vašeho.
Jozue 3. - 10. I řekl Jozue: Po tomto poznáte, že Bůh silný živý jest u prostřed vás, a že konečně vyžene od tváři vaší Kananejského, Hetejského, Hevejského, Ferezejského, Gergezejského, Amorejského a Jebuzejského:
Jozue 3. - 11. Aj, truhla smlouvy Panovníka vší země půjde před vámi přes Jordán.
Jozue 3. - 12. Protož nyní vezměte sobě dvanácte mužů z pokolení Izraelských, po jednom muži z každého pokolení.
Jozue 3. - 13. I bude, že hned jakž se zastaví kněží, nesoucí truhlu Hospodina Panovníka vší země, u vodě Jordánské, vody Jordánu rozdělí se, a vody tekoucí s vrchu zůstanou v jedné hromadě.
Jozue 3. - 14. Stalo se tedy, když se bral lid z stanů svých, aby šli přes Jordán, a kněží, kteříž nesli truhlu smlouvy, před nimi,
Jozue 3. - 15. A když ti, kteříž nesli truhlu, přišli až k Jordánu, a kněží, nesoucí truhlu, omočili nohy v kraji vod: (Jordán pak rozvodňuje se a vystupuje ze všech břehů svých v každý čas žně),
Jozue 3. - 16. Že se zastavily vody, kteréž s hůry přicházely, a shrnuly se v hromadu jednu velmi daleko od Adam města, kteréž leží k straně Sartan, kteréž pak odcházely k moři dolů, k moři slanému sešly a sběhly, a lid přešel naproti Jerichu.
Jozue 3. - 17. Stáli pak kněží, kteříž nesli truhlu smlouvy Hospodinovy na suše u prostřed Jordánu, nehýbajíce se, (a všecken Izrael šel po suše), až se lid všecken přepravil přes Jordán.
Jozue 4. - 1. I stalo se, když již všecken národ přešel Jordán, (nebo byl řekl Hospodin k Jozue, řka:
Jozue 4. - 2. Vezměte sobě z lidu dvanácte mužů, po jednom muži z každého pokolení,
Jozue 4. - 3. A přikažte jim, řkouce: Vezměte sobě odsud z prostřed Jordánu, s místa, na němž stály nohy kněžské nepohnutě, dvanácte kamenů, a vyneste je s sebou, a sklaďte v ležení, v kterémž přes tuto noc pozůstanete),
Jozue 4. - 4. Že povolav Jozue dvanácti mužů, kteréž k tomu zřídil z synů Izraelských, po jednom muži z každého pokolení,
Jozue 4. - 5. I řekl jim Jozue: Jděte před truhlou Hospodina Boha svého do prostřed Jordánu a vezměte sobě každý kámen jeden na rameno své, vedlé počtu pokolení synů Izraelských,
Jozue 4. - 6. Aby to bylo na znamení mezi vámi. Když by potom tázali se synové otců svých, řkouce: K čemu jsou vám ti kamenové?
Jozue 4. - 7. Odpovíte jim, že se rozdělily vody Jordánské před truhlou smlouvy Hospodinovy, (když, pravím, šla přes Jordán, rozdělily se vody Jordánské), i zůstávají kamenové tito na památku synům Izraelským až na věky.
Jozue 4. - 8. I učinili synové Izraelští tak, jakž přikázal Jozue, a vzali dvanácte kamenů z prostředku Jordánu, jakož mluvil Hospodin k Jozue, vedlé počtu pokolení synů Izraelských, a přinesli je s sebou na první stanoviště, a tu je složili.
Jozue 4. - 9. Jozue také vyzdvihl dvanácte kamenů u prostřed Jordánu na místě, kdež stály nohy kněží nesoucích truhlu smlouvy, a byli tam až do tohoto dne.
Jozue 4. - 10. Kněží pak, jenž nesli truhlu, stáli u prostřed Jordánu, dokudž se nevyplnilo všeliké slovo, kteréž přikázal Hospodin Jozue, aby oznámil lidu podlé všeho, jakž byl přikázal Mojžíš Jozue. I pospíšil lid a přešli.
Jozue 4. - 11. Když pak již přešel všecken lid, přešla také truhla Hospodinova i kněží, an lid na to hledí.
Jozue 4. - 12. Přešli i synové Rubenovi a synové Gádovi, a polovice pokolení Manassesova, vojensky zpořádaní před syny Izraelskými, jakož byl mluvil k nim Mojžíš.
Jozue 4. - 13. Okolo čtyřidcíti tisíců oděných bojovníků šlo před Hospodinem k boji na roviny Jericha.
Jozue 4. - 14. V ten den zvelebil Hospodin Jozue před očima všeho Izraele. I báli se ho, jako se báli Mojžíše po všecky dny života jeho.
Jozue 4. - 15. Mluvil pak Hospodin k Jozue, řka:
Jozue 4. - 16. Přikaž kněžím, kteříž nesou truhlu svědectví, ať vystoupí z Jordánu.
Jozue 4. - 17. I přikázal Jozue kněžím, řka: Vystupte z Jordánu.
Jozue 4. - 18. Když pak vystupovali kněží, jenž nesli truhlu smlouvy Hospodinovy, z prostřed Jordánu, jakž jen vytrhli kněží nohy na sucho, navrátily se vody Jordánské k místu svému, a tekly předce jako i prvé ve všech březích svých.
Jozue 4. - 19. Vyšed pak lid z Jordánu desátého dne měsíce prvního, položili se v Galgala k straně východní Jericha;
Jozue 4. - 20. A dvanácte kamenů těch, kteréž vynesli z Jordánu, postavil Jozue v Galgala.
Jozue 4. - 21. A mluvil k synům Izraelským takto: Když by se otázali potom synové vaši otců svých, řkouce: Co ti kamenové znamenají?
Jozue 4. - 22. Oznámíte synům svým a díte: Po suše přešel Izrael Jordán tento.
Jozue 4. - 23. Nebo vysušil Hospodin Bůh váš vody Jordánské před tváří vaší, až jste přešli, jakož učinil Hospodin Bůh váš moři Rudému, kteréž vysušil před tváří naší, až jsme přešli,
Jozue 4. - 24. Aby poznali všickni národové země ruku Hospodinovu, že silná jest, a abyste se báli Hospodina Boha vašeho po všecky dny.
Jozue 5. - 1. Stalo se pak, když uslyšeli všickni králové Amorejští, kteříž bydlili za Jordánem k západu, a všickni králové Kananejští, kteříž bydlili při moři, že vysušil Hospodin vody Jordánské před syny Izraelskými, dokudž ho nepřešli: zemdlelo srdce jejich, aniž zůstalo více v nich duše před tváří synů Izraelských.
Jozue 5. - 2. Toho času řekl Hospodin k Jozue: Udělej sobě nože ostré, a obřež opět syny Izraelské po druhé.
Jozue 5. - 3. I udělal sobě Jozue nože ostré, a obřezal syny Izraelské na pahrbku Aralot.
Jozue 5. - 4. Tato pak jest příčina, pro kterouž je obřezal Jozue, že všecken lid, kterýž byl vyšel z Egypta, pohlaví mužského, všickni muži bojovní zemřeli byli na poušti na cestě po vyjití z Egypta.
Jozue 5. - 5. Nebo obřezán byl všecken lid, kterýž byl vyšel, ale žádného z toho lidu, kterýž se zrodil na poušti, na cestě po vyjití z Egypta, neobřezali.
Jozue 5. - 6. (Nebo čtyřidceti let chodili synové Izraelští po poušti, dokudž nezahynul všecken národ mužů bojovných, kteříž byli vyšli z Egypta, ješto neposlouchali hlasu Hospodinova, jimžto zapřisáhl Hospodin, že neukáže jim země, kterouž s přísahou zaslíbil dáti otcům jejich, že ji nám dá, zemi oplývající mlékem a strdí.)
Jozue 5. - 7. Ale syny jejich, kteréž postavil na místo jejich, ty obřezal Jozue, že byli neobřezaní; nebo žádný jich neobřezoval na cestě.
Jozue 5. - 8. Když pak byl všecken lid obřezán, zůstali na místě svém v ležení, dokudž se nezhojili.
Jozue 5. - 9. I řekl Hospodin k Jozue: Dnes jsem odjal pohanění Egyptské od vás. A nazval jméno místa toho Galgal až do tohoto dne.
Jozue 5. - 10. Když pak ležení měli synové Izraelští v Galgala, slavili velikunoc čtrnáctého dne toho měsíce u večer, na rovinách Jericha.
Jozue 5. - 11. I jedli z úrod té země na zejtří po velikonoci chleby nekvašené, a pražmu téhož dne.
Jozue 5. - 12. I přestala manna na zejtří, když jedli z obilé té země, a již více neměli synové Izraelští manny, ale jedli z úrod země Kananejské toho roku.
Jozue 5. - 13. Stalo se pak, když byl Jozue na poli Jericha, že pozdvihl očí svých a viděl, an muž stojí naproti němu, maje v ruce meč dobytý. I šel Jozue k němu, a řekl jemu: Jsi-li náš, čili nepřátel našich?
Jozue 5. - 14. I odpověděl: Nikoli, ale já jsem kníže vojska Hospodinova, a nyní jsem přišel. I padl Jozue tváří svou na zem, a pokloniv se, řekl jemu: Co pán můj chce mluviti služebníku svému?
Jozue 5. - 15. Tedy odpověděl kníže vojska Hospodinova k Jozue: Szuj obuv svou s noh svých, nebo místo, na němž stojíš, svaté jest. I učinil tak Jozue.
Jozue 6. - 1. Jericho pak velmi pilně zavříno bylo pro strach synů Izraelských, a žádný nevycházel ven, ani tam nevcházel.
Jozue 6. - 2. I řekl Hospodin k Jozue: Aj, dal jsem v ruku tvou Jericho, a krále jeho s silnými muži jeho.
Jozue 6. - 3. Protož obcházeti budete město všickni muži bojovní, okolo města chodíce, jednou za den; tak učiníš po šest dní.
Jozue 6. - 4. Kněží pak sedm ať nesou sedm trub z rohů beraních před truhlou; dne pak sedmého obejdete město sedmkrát, a kněží troubiti budou v trouby.
Jozue 6. - 5. A když zdlouha troubiti budou na roh beraní, jakž nejprvé uslyšíte hlas trouby, zkřikne všecken lid křikem velikým, i oboří se zed městská na místě svém, a vejde lid do města, jeden každý proti místu, kdež stál.
Jozue 6. - 6. Tedy povolav Jozue, syn Nun, kněží, řekl jim: Vezměte truhlu smlouvy, a sedm kněží ať vezmou sedm trub beraních před truhlou Hospodinovou.
Jozue 6. - 7. Řekl také lidu: Jděte a obejděte město, a zbrojní ať jdou před truhlou Hospodinovou.
Jozue 6. - 8. A když to oznámil Jozue lidu, sedm kněží, nesouce sedm trub beraních, šli před truhlou Hospodinovou, a troubili v trouby; truhla také smlouvy Hospodinovy brala se za nimi.
Jozue 6. - 9. Zbrojní pak šli před kněžími, kteříž troubili na trouby, a ostatní šli za truhlou, jdouce a v trouby troubíce.
Jozue 6. - 10. (Lidu pak byl přikázal Jozue, řka: Nebudete křičeti, ani slyšán bude hlas váš, ani vyjde slovo z úst vašich až do dne toho, v němž řeknu vám: Křičte, i budete křičeti.)
Jozue 6. - 11. Tedy obešla truhla Hospodinova město vůkol jednou, a navrátili se do stanů a zůstali v nich.
Jozue 6. - 12. Opět povstal Jozue ráno a kněží nesli truhlu Hospodinovu.
Jozue 6. - 13. Sedm pak kněží, nesouce sedm trub beraních, předcházeli truhlu Hospodinovu, jdouce, a troubili v trouby; a zbrojní šli před nimi, a ostatní šli za truhlou Hospodinovou, když kněží šli, v trouby troubíce.
Jozue 6. - 14. I obešli město druhého dne opět, a navrátili se do stanů. Tak činili po šest dní.
Jozue 6. - 15. V den pak sedmý vstali, jakž zasvitávalo, a obešli město týmž způsobem sedmkrát; toliko toho dne obešli město sedmkrát.
Jozue 6. - 16. Stalo se pak, když po sedmé obcházeli, a kněží v trouby troubili, řekl Jozue lidu: Křičtež již, dalť jest Hospodin vám město.
Jozue 6. - 17. A budiž to město proklaté, ono i všecky věci, kteréž v něm jsou, Hospodinu; toliko Raab nevěstka ať jest živa, ona i všickni, kteříž by s ní byli v domě, nebo skryla posly, kteréž jsme byli poslali.
Jozue 6. - 18. Avšak vystříhejte se od proklatého, abyste i vy nebyli učiněni proklatí, berouce z proklatých věcí, a uvedli byste stany Izraelské v prokletí, a zkormoutili byste je.
Jozue 6. - 19. Všecko pak stříbro a zlato, a nádoby měděné a železné, svaté bude Hospodinu; na poklad Hospodinu složeno bude.
Jozue 6. - 20. Tedy křičel lid, když zatroubili v trouby. Nebo když slyšel lid hlas trub, křičeli i oni křikem velikým, i obořila se zed na místě svém. Tedy všel lid do města, jeden každý proti místu, kdež stál. I vzali je.
Jozue 6. - 21. A pohubili ostrostí meče jako proklaté všecko, což bylo v městě, od muže až do ženy, od dítěte až do starce, a až do vola, dobytčete i osla.
Jozue 6. - 22. Dvěma pak mužům, kteříž shlédli zemi, řekl Jozue: Vejděte do domu ženy nevěstky, a vyveďte ji odtud, i všecky věci, kteréž má, jakož jste jí přisáhli.
Jozue 6. - 23. I všedše mládenci špehéři, vyvedli Raab a otce jejího, i matku její a bratří její i všecko, což měla, a všecku rodinu její vyvedli, a nechali jich vně za stany Izraelskými.
Jozue 6. - 24. Město pak spálili ohněm, i všecko, což v něm bylo, stříbro však a zlato a nádoby měděné a železné složili na poklad v domě Hospodinově.
Jozue 6. - 25. Raab také nevěstku, a dům otce jejího i všecko, což měla, živé zůstavil Jozue; a bydlila v lidu Izraelském až do tohoto dne, nebo skryla posly, kteréž poslal Jozue k shlédnutí Jericha.
Jozue 6. - 26. Toho času vydal klatbu Jozue, řka: Zlořečený buď před Hospodinem muž ten, kterýž by povstal, aby stavěl město Jericho. V prvorozeném svém založí je, a v nejmenším postaví brány jeho.
Jozue 6. - 27. Byl pak Hospodin s Jozue, a rozhlásila se pověst o něm po vší zemi.
Jozue 7. - 1. Zhřešili pak synové Izraelští přestoupením při věcech proklatých; nebo Achan, syn Charmi, syna Zabdi, syna Záre, z pokolení Juda, vzal něco z věcí proklatých. Pročež rozpálila se prchlivost Hospodinova na syny Izraelské.
Jozue 7. - 2. Nebo když poslal Jozue muže některé od Jericha do Hai, kteréž bylo blízko Betaven, k východní straně Bethel, a mluvil k nim, řka: Vstupte a shlédněte zemi, vstoupili tedy muži ti, a shlédli Hai.
Jozue 7. - 3. Kteřížto navrátivše se k Jozue, řekli jemu: Nechť nevstupuje všecken lid tento, okolo dvou tisíc mužů neb okolo tří tisíců mužů nechť vstoupí, a dobudouť Hai; neobtěžuj všeho lidu, vysílaje jej tam, nebo málo jest oněchno.
Jozue 7. - 4. Tedy vytáhlo jich z lidu tam okolo tří tisíc mužů, a utekli před muži města Hai.
Jozue 7. - 5. I zabili z nich obyvatelé Hai okolo třidcíti a šesti mužů, a honili je od brány až k Sabarim, a porazili je, když s vrchu utíkali. I rozpustilo se srdce lidu, a bylo jako voda.
Jozue 7. - 6. Tedy Jozue roztrhl roucho své, a padl tváří svou na zem před truhlou Hospodinovou, a ležel až do večera, ano i starší Izraelští, a sypali prach na hlavy své.
Jozue 7. - 7. I řekl Jozue: Ach, Panovníče Hospodine, proč jsi kdy převedl lid tento přes Jordán, abys nás vydal v ruku Amorejského, tak aby nás zahubil? Ó kdybychom byli raději zůstali za Jordánem.
Jozue 7. - 8. Ó Pane, což mám říci, když již lid Izraelský utíká před nepřátely svými?
Jozue 7. - 9. Nebo uslyšíce Kananejští a všickni obyvatelé země, obklíčí nás vůkol, a vyhladí jméno naše z země. I což to učiníš jménu svému velikému?
Jozue 7. - 10. I řekl Hospodin k Jozue: Vstaň. Proč jsi padl na tvář svou?
Jozue 7. - 11. Zhřešil Izrael, tak že smlouvu mou přestoupili, kterouž jsem jim přikázal; nebo jsou i vzali z věcí proklatých, k tomu i ukradli, také i sklamali, nad to i odložili mezi nádobí svá.
Jozue 7. - 12. Protož nebudou moci synové Izraelští ostáti před nepřátely svými, utíkati budou před nepřátely svými, nebo poškvrnili se věcí proklatou. Nebuduť více s vámi, leč vyhladíte prokletí to z prostředku svého.
Jozue 7. - 13. Vstaň, posvěť lidu a rci: Posvěťte se k zítřku; nebo takto praví Hospodin Bůh Izraelský: Věc proklatá jest u prostřed tebe, Izraeli, nebudeš moci ostáti před nepřátely svými, dokudž neodejmeš prokletí toho z prostředku svého.
Jozue 7. - 14. Protož přistupovati budete ráno po pokoleních svých, a pokolení, kteréž ukáže Hospodin, přistupovati bude po rodech, takž rod, kterýž ukáže Hospodin, přistupovati bude po domích, a dům, kterýž ukáže Hospodin, přistupovati bude po osobách.
Jozue 7. - 15. Kdož pak postižen bude vinný věcí proklatou, ohněm spálen bude, on i všecko, což jeho jest, proto že přestoupil smlouvu Hospodinovu, a že učinil nešlechetnost v Izraeli.
Jozue 7. - 16. Vstav tedy Jozue ráno, kázal přistupovati Izraelovi po pokoleních jejich. I postiženo jest pokolení Judovo.
Jozue 7. - 17. Tedy když kázal přistupovati čeledem Juda, postižena jest čeled Záre. Potom kázal přistupovati čeledi Záre po osobách, a postižen jest Zabdi.
Jozue 7. - 18. I kázal přistupovati domu jeho po osobách, i postižen jest Achan, syn Charmi, syna Zabdi, syna Záre z pokolení Judova.
Jozue 7. - 19. I řekl Jozue Achanovi: Synu můj, dej, prosím, chválu Hospodinu Bohu Izraelskému, a vyznej se jemu, a oznam mi aspoň již, co jsi učinil, netaj již toho přede mnou.
Jozue 7. - 20. Tedy odpovídaje Achan k Jozue, řekl: Pravdať jest, já jsem zhřešil proti Hospodinu Bohu Izraelskému, tak že to a toto jsem učinil.
Jozue 7. - 21. Viděl jsem mezi loupeží plášť jeden Babylonský pěkný, a dvě stě lotů stříbra, a prut zlatý jeden, padesáte lotů ztíží, čehož požádav, vzal jsem to, a aj, jsou ty věci skryté v zemi prostřed stanu mého, a stříbro pod tím.
Jozue 7. - 22. Tedy poslal Jozue posly, kteříž běželi do stanu, a aj, bylo to skryto v stanu jeho, a stříbro pod tím.
Jozue 7. - 23. A vzavše to z stanu, přinesli k Jozue a ke všechněm synům Izraelským, a položili ty věci před Hospodinem.
Jozue 7. - 24. Vzav tedy Jozue a všecken Izrael s ním Achana, syna Záre, a stříbro i plášť, i prut zlatý, i syny jeho, i dcery jeho, voly a osly, dobytek i stan jeho i všecko, což měl, vyvedli je do údolí Achor.
Jozue 7. - 25. Kdež řekl Jozue: Proč jsi zkormoutil nás? Zkormutiž tebe Hospodin v tento den. I uházel jej všecken lid kamením, a spálili je ohněm, ukamenovavše je kamením.
Jozue 7. - 26. Potom nametali naň hromadu kamení velikou, kteráž trvá až do tohoto dne; a tak odvrácen jest Hospodin od hněvu prchlivosti své. Protož nazváno jest jméno místa toho údolí Achor, až do dnešního dne.
Jozue 8. - 1. I řekl Hospodin k Jozue: Neboj se, ani se strachuj; pojmi s sebou všecken lid bojovný, a vstana, táhni k Hai. Aj, dal jsem v ruku tvou krále Hai a lid jeho, město i zemi jeho.
Jozue 8. - 2. A učiníš Hai a králi jeho, jako jsi učinil Jerichu a králi jeho, loupež však a dobytky jeho rozbitujete mezi sebe. Zdělejž sobě zálohy k městu po zadu.
Jozue 8. - 3. Tedy vstal Jozue a všecken lid bojovný, aby táhli k Hai. I vybral Jozue třidcet tisíců mužů velmi silných, a předeslal je v noci.
Jozue 8. - 4. A přikázal jim, řka: Šetřtež vy, kteříž uděláte zálohy městu po zadní straně města, abyste nebyli příliš daleko od něho, ale buďte všickni pohotově.
Jozue 8. - 5. Já pak i všecken lid, kterýž se mnou jest, přitáhneme k městu. A když oni nám vyjdou vstříc, jako prvé, utíkati budeme před nimi.
Jozue 8. - 6. Tedy honiti budou nás, až bychom poodvedli jich od města, (nebo řeknou: Utíkají před námi, jako prvé), utíkajíce před nimi.
Jozue 8. - 7. Vy mezi tím vyskočíte z záloh, a vyženete ostatní obyvatele města, nebo dá je Hospodin Bůh váš v ruku vaši.
Jozue 8. - 8. A když vezmete město, zapálíte je ohněm, podlé slova Hospodinova učiníte; šetřtež toho, což jsem přikázal vám.
Jozue 8. - 9. I poslal Jozue, a oni šli k zálohám, a zůstali mezi Bethel a Hai, od západní strany Hai; Jozue pak zůstal té noci u prostřed lidu.
Jozue 8. - 10. Potom vstav Jozue velmi ráno, sečtl lid, i bral se napřed, on a starší Izraelští před lidem k Hai.
Jozue 8. - 11. Všecken také lid bojovný, kterýž byl s ním, táhnouce, přiblížili se, až přišli naproti městu, a položili se po straně půlnoční Hai; údolí pak bylo mezi nimi a mezi Hai.
Jozue 8. - 12. Vzal pak byl okolo pěti tisíc mužů, kteréž postavil v zálohách mezi Bethel a Hai, od západní stany města.
Jozue 8. - 13. I přiblížil se lid, totiž všecko vojsko, kteréž bylo od půlnoční strany města, a kteříž byli v zálohách jeho od západní strany města; a tak vtáhl Jozue noci té do prostřed údolí.
Jozue 8. - 14. I stalo se, že když je uzřel král Hai, pospíšili, a ráno vstavše, vyšli lidé města vstříc Izraelovi k boji, on i všecken lid jeho toho času před rovinu; nevěděl pak, že zálohy udělány byly jemu po zadu města.
Jozue 8. - 15. I postoupil Jozue a všecken Izrael před nimi, a utíkali cestou pouště.
Jozue 8. - 16. I svolán jest všecken lid v městě, aby je honili. I honili Jozue, a vzdálili se od města svého,
Jozue 8. - 17. Tak že nezůstal žádný z obyvatelů Hai a Bethel, kdo by nevyšel, aby honil Izraele; a nechali města otevřeného, a honili Izraele.
Jozue 8. - 18. Řekl pak Hospodin k Jozue: Zdvihni korouhev, kterouž máš v rukou svých, proti Hai, nebo v ruce tvé dám je. I zdvihl Jozue korouhev, kterouž měl v ruce své, proti městu.
Jozue 8. - 19. Tedy, kteříž byli v zálohách, rychle vyskočili z místa svého, a běželi, když pozdvihl ruky své, a všedše do města, vzali je, a spěšně zapálili město ohněm.
Jozue 8. - 20. Muži pak města Hai ohlédše se nazpět, uzřeli, a aj, vstupoval dým města k nebi, a neměli místa k utíkání sem ani tam; nebo lid, kterýž utíkati počal k poušti, obrátil se na ty, kteříž je honili.
Jozue 8. - 21. Jozue zajisté a všecken Izrael, když viděli, že z záloh vzali město, a že se vznáší dým města, obrátili se, a bili muže Hai.
Jozue 8. - 22. Onino také vyšli z města proti nim, a obklíčil Izrael nepřátely své, jedni odsud, druzí od onud; a zmordovali je, tak že žádný živ nezůstal ani neušel.
Jozue 8. - 23. Ale krále Hai jali živého, a přivedli ho k Jozue.
Jozue 8. - 24. Když pak pomordoval Izrael všecky obyvatele Hai v poli, totiž na poušti, kamž je honili, a padli ti všickni od ostrosti meče, až i zahlazeni jsou: navrátil se všecken Izrael do Hai, a zmordovali ostatky jeho mečem.
Jozue 8. - 25. A bylo všech, kteříž padli v ten den, od muže až do ženy, dvanácte tisíců; všickni ti byli z Hai.
Jozue 8. - 26. Ale Jozue nespustil ruky své, kterouž vyzdvihl korouhev, dokudž nebyli zmordováni všickni obyvatelé Hai.
Jozue 8. - 27. Toliko hovada a loupež města toho rozbitovali mezi sebou synové Izraelští podlé slova Hospodinova, kteréž on přikázal Jozue.
Jozue 8. - 28. Tedy vypálil Jozue Hai, a položil je v hromadu věčnou a pustinu, až do tohoto dne.
Jozue 8. - 29. Krále pak Hai oběsil na dřevě, a nechal ho tam až do večera. A když zapadlo slunce, rozkázal Jozue, aby složili tělo jeho s dřeva, a povrhli je u brány města, a nametali na ně hromadu kamení velikou, kteráž trvá až do dnešního dne.
Jozue 8. - 30. Tedy vzdělal Jozue oltář Hospodinu Bohu Izraelskému na hoře Hébal,
Jozue 8. - 31. (Jakož přikázal Mojžíš, služebník Hospodinův, synům Izraelským, jakož psáno jest v knize zákona Mojžíšova,) oltář z kamení celého, nad nímž nebylo zdviženo železo, a obětovali na něm oběti zápalné Hospodinu, obětovali i oběti pokojné.
Jozue 8. - 32. Napsal také tam na kameních výpis zákona Mojžíšova, kterýž psal před syny Izraelskými.
Jozue 8. - 33. Všecken pak Izrael a starší jeho, i správcové i soudcové jeho stáli po obou stranách truhly před kněžími Levítskými, kteříž nosili truhlu smlouvy Hospodinovy, tak cizí jako doma zrozený, polovice jich proti hoře Garizim, a polovice proti hoře Hébal, jakož byl prvé přikázal Mojžíš, služebník Hospodinův, aby dobrořečil lidu Izraelskému nejprvé.
Jozue 8. - 34. A potom četl všecka slova zákona, požehnání i zlořečení, tak jakž psáno jest v knize zákona.
Jozue 8. - 35. Nebylo ani slova ze všeho, což přikázal Mojžíš, jehož by nečetl Jozue přede vším shromážděním Izraelským, i ženami i dětmi i příchozími, kteříž šli u prostřed nich.
Jozue 9. - 1. To když uslyšeli všickni králové, kteříž bydlili za Jordánem, na horách i na rovinách, a na všem břehu moře velikého naproti Libánu: Hetejský, Amorejský, Kananejský, Ferezejský, Hevejský a Jebuzejský,
Jozue 9. - 2. Sebrali se spolu, aby bojovali proti Jozue a proti Izraeli jednomyslně.
Jozue 9. - 3. Ale obyvatelé Gabaon uslyšavše, co učinil Jozue Jerichu a Hai,
Jozue 9. - 4. Učinili i oni chytře. Nebo odšedše, ukázali se, jako by zdaleka poslové byli, a vzali pytle staré na osly své, a kožené láhvice vinné vetché, zedrané a zzašívané,
Jozue 9. - 5. Obuv také starou a splácenou na nohy své, též šaty otřelé na sebe; a všecken chléb, kterýž sobě na cestu vzali, vyschlý byl a zdrobený.
Jozue 9. - 6. I šli k Jozue do ležení v Galgala, a řekli jemu i mužům Izraelským: Z země daleké jsme přišli, protož nyní učiňte s námi smlouvu.
Jozue 9. - 7. Tedy odpověděli muži Izraelští k Hevejským: Snad u prostřed nás vy bydlíte, i kterakž bychom s vámi učinili smlouvu?
Jozue 9. - 8. Ale oni odpověděli Jozue: Služebníci tvoji jsme. Jimž řekl Jozue: Kdo pak jste, a odkud jste přišli?
Jozue 9. - 9. Odpověděli jemu: Z země velmi daleké přišli služebníci tvoji ve jménu Hospodina Boha tvého; nebo jsme slyšeli pověst jeho a všecky věci, kteréž činil v Egyptě.
Jozue 9. - 10. A všecko, což učinil dvěma králům Amorejským, kteříž bydlili za Jordánem, Seonovi, králi Ezebon, a Ogovi, králi Bázan, kterýž byl v Astarot.
Jozue 9. - 11. I řekli nám starší naši a všickni obyvatelé země naší těmito slovy: Nabeřte sobě potravy na cestu, a jděte jim vstříc, a rcete jim: Služebníci vaši jsme, protož nyní učiňte s námi smlouvu.
Jozue 9. - 12. Totoť jest chléb náš; horký jsme na cestu vzali z domů svých v ten den, když jsme vyšli, abychom k vám šli, a hle, nyní již vyschl a zdrobil se.
Jozue 9. - 13. A tyto kožené láhvice vinné nové byly, když jsme je naplnili, a již hle, potrhané jsou; tolikéž tento oděv náš a obuv naše zvetšela, pro přílišnou cesty dalekost.
Jozue 9. - 14. I přijali to muži ti z pokrmů jejich, a úst Hospodinových neotázali se.
Jozue 9. - 15. A učinil s nimi Jozue pokoj, a všel s nimi v smlouvu, aby jich při životu zanechal; také i knížata shromáždění přísahu jim učinili.
Jozue 9. - 16. Po třech pak dnech, po té smlouvě s nimi učiněné, uslyšeli, že by velmi blízko jich byli, a že by u prostřed nich bydlili.
Jozue 9. - 17. Jdouce tedy synové Izraelští, přitáhli k městům jejich třetího dne; města pak jejich byla Gabaon a Kafira a Berot a Kariatjeharim.
Jozue 9. - 18. Ale nezbili jich synové Izraelští, proto že přísahu jim učinili knížata shromáždění skrze Hospodina Boha Izraelského. A reptalo všecko shromáždění proti knížatům.
Jozue 9. - 19. Tedy řekla všecka knížata všemu shromáždění: My jsme jim přísahu učinili skrze Hospodina Boha Izraelského, protož nyní nemůžeme se jich dotknouti.
Jozue 9. - 20. Toto jim učiníme: Zanecháme jich při životu, aby nebylo na nás rozhněvání pro přísahu, kterouž jsme jim učinili.
Jozue 9. - 21. Řekli jim knížata i to: Nechť jsou živi a drva sekají, a vodu nosí všemu shromáždění. I přestali na tom, jakož jim mluvila knížata.
Jozue 9. - 22. Povolal jich pak Jozue a mluvil k nim, řka: Proč jste nás podvedli, řkouce: Velmi jsme dalecí od vás? A vy u prostřed nás bydlíte.
Jozue 9. - 23. Protož nyní zlořečení jste, a nepřestanou z vás služebníci, a kteříž by dříví sekali a vodu nosili do domu Boha mého.
Jozue 9. - 24. Kteříž odpovídajíce Jozue, řekli: Za věc jistou oznámeno bylo služebníkům tvým, kterak přikázal Hospodin Bůh tvůj Mojžíšovi služebníku svému, dáti vám zemi tuto, a vyhladiti všecky obyvatele země této před tváří vaší; protož strachovali jsme se vás, bojíce se za životy své před vámi, a učinili jsme to.
Jozue 9. - 25. A hle, nyní v ruce tvé jsme; cožť se dobrého a spravedlivého vidí učiniti s námi, to učiň.
Jozue 9. - 26. I učinil jim tak, a vysvobodil je z rukou synů Izraelských, aby jich nepobili.
Jozue 9. - 27. A ustanovil je Jozue v ten den, aby dříví sekali a vodu nosili všemu shromáždění, i k oltáři Hospodinovu, až do tohoto dne, na místě, kteréž by vyvolil.
Jozue 10. - 1. Uslyšev pak Adonisedech, král Jeruzalémský, že Jozue vzal město Hai, a jako proklaté zkazil je, (nebo jakž učinil Jerichu a králi jeho, tak učinil Hai a králi jeho,) a že pokoj učinili obyvatelé Gabaon s Izraelem, a bydlí u prostřed něho,
Jozue 10. - 2. I bál se velmi, proto že město veliké bylo Gabaon, jako jedno z měst královských, a že bylo větší než Hai, a všickni muži jeho udatní.
Jozue 10. - 3. Protož poslal Adonisedech, král Jeruzalémský, k Ohamovi, králi Hebron, a k Faramovi, králi Jarmut, a k Jafiovi, králi Lachis, a k Dabirovi, králi Eglon, řka:
Jozue 10. - 4. Sjeďte se ke mně, a pomozte mi, abychom dobyli Gabaon, proto že pokoj učinili s Jozue a s syny Izraelskými.
Jozue 10. - 5. I shromáždilo se a vytáhlo pět králů Amorejských, král Jeruzalémský, král Hebron, král Jarmut, král Lachis, král Eglon, oni i všecka vojska jejich, a položivše se u Gabaon, dobývali ho.
Jozue 10. - 6. Tedy poslali muži Gabaon k Jozue do ležení v Galgala, řkouce: Neodjímejž ruky své od služebníků svých; přitáhni rychle k nám, zachovej nás a spomoz nám; nebo sebrali se proti nám všickni králové Amorejští bydlící na horách.
Jozue 10. - 7. I táhl Jozue z Galgala, on i všecken lid bojovný s ním, všickni muži udatní.
Jozue 10. - 8. (Nebo byl řekl Hospodin k Jozue: Neboj se jich, v ruce tvé zajisté dal jsem je, neostojíť žádný z nich před oblíčejem tvým.)
Jozue 10. - 9. I připadl na ně Jozue v náhle, nebo celou noc táhl z Galgala.
Jozue 10. - 10. A potřel je Hospodin před Izraelem, kterýžto pobil je ranou velikou u Gabaon, a honil je cestou, kudy se jde k Betoron, a bil je až do Azeka a až do Maceda.
Jozue 10. - 11. I stalo se, když utíkali před tváří Izraele, sstupujíce do Betoron, že Hospodin metal na ně kamení veliké s nebe, až k Azeku, a mřeli. Více jich zemřelo od krupobití kamenného, než jich pobili synové Izraelští mečem.
Jozue 10. - 12. Tedy mluvil Jozue k Hospodinu v den, v kterýž dal Hospodin Amorejského v moc synům Izraelským, a řekl před syny Izraelskými: Slunce v Gabaon zastav se, a měsíc v údolí Aialon.
Jozue 10. - 13. I zastavilo se slunce, a stál měsíc, dokudž nepomstil se lid nad nepřátely svými. Zdali není toho napsáno v knize Upřímého? Tedy stálo slunce u prostřed nebe, a nepospíchalo k západu, jako za jeden celý den.
Jozue 10. - 14. Nebylo dne takového prvé ani potom, jako když vyslyšel Hospodin hlas člověka; nebo Hospodin bojoval za Izraele.
Jozue 10. - 15. I navracel se Jozue i všecken Izrael s ním do táboru v Galgala.
Jozue 10. - 16. Uteklo pak bylo těch králů pět, a skryli se v jeskyni při Maceda.
Jozue 10. - 17. I oznámeno bylo Jozue těmi slovy: Nalezeno jest pět králů, kteříž se skryli v jeskyni při Maceda.
Jozue 10. - 18. I řekl Jozue: Přivalte kamení veliké k díře té jeskyně, a osaďte ji muži, aby ostříhali jich.
Jozue 10. - 19. Vy pak nezastavujte se, hoňte nepřátely své, a bíte je po zadu, a nedejte jim vjíti do měst jejich, nebo dal je Hospodin Bůh váš v ruku vaši.
Jozue 10. - 20. Když pak přestali Jozue a synové Izraelští bíti jich porážkou velikou velmi, až i zahlazeni byli; a kteříž živi pozůstali z nich, utekli do měst hrazených:
Jozue 10. - 21. Navrátil se všecken lid do ležení k Jozue do Maceda ve zdraví; nepohnul proti synům Izraelským žádný jazykem svým.
Jozue 10. - 22. Potom řekl Jozue: Odhraďte díru u jeskyně, a vyveďte ke mně pět králů těch z jeskyně.
Jozue 10. - 23. I učinili tak, a vyvedli k němu pět králů těch z jeskyně, krále Jeruzalémského, krále Hebron, krále Jarmut, krále Lachis, krále Eglon.
Jozue 10. - 24. A když vyvedli ty krále k Jozue, svolav všecky muže Izraelské, řekl vývodám mužů bojovných, kteříž s ním v tažení tom byli: Přistupte sem, a šlapejte nohama svýma na hrdla těch králů. Kteřížto přistoupivše, šlapali nohama svýma na hrdla jejich.
Jozue 10. - 25. I řekl jim Jozue: Nebojte se ani strachujte, posilňte se a buďte zmužilí, nebo tak učiní Hospodin všechněm nepřátelům vašim, proti nimž bojujete.
Jozue 10. - 26. Potom bil je Jozue a zmordoval, a pověsil je na pěti dřevích; a viseli na dřevích až do večera.
Jozue 10. - 27. Když pak zapadlo slunce, k rozkazu Jozue složili je s dřev, a uvrhli je do jeskyně, v kteréž se byli skryli, a přivalili kamení veliké k díře jeskyně, kteréž jest tu až do tohoto dne.
Jozue 10. - 28. Téhož dne také dobyl Jozue Maceda, a pohubil je mečem, i krále jejich pobil spolu s nimi, a všecky lidi, kteříž byli v něm. Neživil žádného, ale učinil králi Maceda, jako učinil králi Jericha.
Jozue 10. - 29. Táhl potom Jozue a všecken Izrael s ním z Maceda k Lebnu, a dobýval Lebna.
Jozue 10. - 30. I vydal je také Hospodin v ruku Izraelovi i krále jeho, a pobil je mečem, a všecky duše, kteréž byly v něm; nenechal tam žádného živého, a učinil králi jeho, jako učinil králi Jericha.
Jozue 10. - 31. Táhl také Jozue a všecken Izrael s ním z Lebna do Lachis, a položivše se u něho, dobývali ho.
Jozue 10. - 32. I dal Hospodin Lachis v ruku Izraele, a dobyl ho druhého dne, a pohubil je mečem i všecky lidi, kteříž byli v něm, rovně tak, jakž učinil Lebnu.
Jozue 10. - 33. Tehdy přitáhl Horam, král Gázer, aby pomoc dal Lachis. I porazil jej Jozue i lid jeho, tak že nepozůstavil žádného živého.
Jozue 10. - 34. Táhl potom Jozue a všecken Izrael s ním z Lachis do Eglon, a položivše se naproti, bojovali proti němu.
Jozue 10. - 35. A vzali je toho dne, a pobili je mečem, a všecky duše, kteréž byly v něm, dne toho pomordovali, rovně tak, jakž učinili Lachis.
Jozue 10. - 36. Vstoupil pak Jozue a všecken Izrael s ním z Eglon do Hebron, a dobývali ho.
Jozue 10. - 37. I vzali je a zhubili mečem i krále jeho, i všecka města jeho, i každého člověka, kterýž byl v něm; nepozůstavil žádného živého, podobně tak, jakož učinil Eglon. I zahladil je i všelikou duši, kteráž byla v něm.
Jozue 10. - 38. Potom navracuje se Jozue a všecken Izrael s ním, přišli do Dabir, a dobýval ho.
Jozue 10. - 39. I vzal je a krále jeho i všecka města jeho, a pohubili je mečem, a všelikou duši, kteráž byla v něm, jako proklaté vyhladili. Nepozůstavili žádného živého; jakož učinil Hebron, tak učinil Dabir i králi jeho, a jakož učinil Lebnu a králi jeho.
Jozue 10. - 40. A tak pohubil Jozue všecku zemi po horách, i polední stranu, i roviny a údolí, i všecky krále jejich. Nepozůstavil žádného živého, ale všelikou duši vyhladil, jakož přikázal Hospodin Bůh Izraelský.
Jozue 10. - 41. Pohubil tedy Jozue všecko od Kádesbarne až do Gázy, a všecku zemi Gosen až do Gabaon.
Jozue 10. - 42. A všecky krále ty a zemi jejich vzal Jozue pojednou, nebo Hospodin Bůh Izraelský bojoval za Izraele.
Jozue 10. - 43. Potom navrátil se Jozue a všecken Izrael s ním do ležení, kteréž bylo v Galgala.
Jozue 11. - 1. To když uslyšel Jabín, král Azor, poslal k Jobábovi, králi Mádon, a k králi Simron, a k králi Achzaf,
Jozue 11. - 2. I k králům, kteříž bydlili k straně půlnoční na horách i na rovinách ku polední Ceneret, i na rovinách a v krajinách Dor na západ,
Jozue 11. - 3. K Kananejskému na východ i na západ, a k Amorejskému, Hetejskému, Ferezejskému a Jebuzejskému na horách, a k Hevejskému pod horou Hermon v zemi Masfa.
Jozue 11. - 4. I vytáhli všickni ti a všecka vojska jejich s nimi, lid mnohý jako písek, kterýž jest na břehu mořském nesčíslný, i koňů i vozů velmi mnoho.
Jozue 11. - 5. A smluvivše se všickni králové ti, přitáhli a položili se spolu při vodách Merom, aby bojovali proti Izraelovi.
Jozue 11. - 6. Řekl pak Hospodin k Jozue: Neboj se jich, nebo zítra o této chvíli vydám všecky tyto k zabití Izraelovi; koňům jejich žily podřežeš, a vozy jejich ohněm spálíš.
Jozue 11. - 7. Tedy vytáhl Jozue a s ním všecken lid válečný proti nim k vodám Merom rychle, a udeřili na ně.
Jozue 11. - 8. I dal je Hospodin v ruku Izraelovi, a porazili je. I honili je až k Sidonu velikému, a až k vodám Maserefot, a k údolí Masfe na východ, a pobili je, tak že nepozůstavili žádného živého.
Jozue 11. - 9. A učinil jim Jozue, jakož byl rozkázal jemu Hospodin, koňům jejich žily zpodřezoval, a vozy jejich ohněm popálil.
Jozue 11. - 10. Potom navrátiv se Jozue téhož času, dobyl Azor, a krále jeho zabil mečem. Azor pak bylo prvé nejznamenitější mezi všemi království těmi.
Jozue 11. - 11. Pobili také všecko, cožkoli v něm živo bylo, mordujíce je mečem, tak že nezůstalo žádného živého; Azor pak spálil ohněm.
Jozue 11. - 12. Takž podobně učinil všechněm městům králů těch, a všecky krále jejich zjímal Jozue, a zbiv je mečem, vyhladil je, jakož přikázal Mojžíš, služebník Hospodinův.
Jozue 11. - 13. A však žádného města z těch, kteráž ještě zůstala v ohradě své, nespálil Izrael, kromě samého Azor, kteréž spálil Jozue.
Jozue 11. - 14. A všecky loupeže měst těch i hovada rozdělili mezi sebou synové Izraelští; toliko všecky lidi zbili mečem, dokudž nevyhladili jich, nenechavše žádného živého.
Jozue 11. - 15. Jakož byl přikázal Hospodin Mojžíšovi, služebníku svému, tak přikázal Mojžíš Jozue, a Jozue tak činil; nepominul ničeho toho, což byl přikázal Hospodin Mojžíšovi.
Jozue 11. - 16. A tak vzal Jozue všecku tu zemi, hory i všecku stranu polední, i všecku zemi Gosen, i roviny, i pole, totiž hory Izraelské i roviny jejich,
Jozue 11. - 17. Od hory Halak, kteráž se táhne do Seir, až k Balgad na rovině Libánské, pod horou Hermon; všecky také krále jejich zjímal, a zbil je i zmordoval.
Jozue 11. - 18. Po mnohé dny Jozue vedl válku se všechněmi těmi králi.
Jozue 11. - 19. A nebylo města, ješto by v pokoj vešlo s syny Izraelskými, kromě Hevejských obyvatelů v Gabaon; jiná všecka válkou vzali.
Jozue 11. - 20. Nebo od Hospodina to bylo, že jsou zatvrdili byli srdce své, tak aby vyšli válečně proti Izraelovi, a aby je v prokletí vydal, a neučinil jim milosti, ale aby je zahubil, jakož přikázal Hospodin Mojžíšovi.
Jozue 11. - 21. Toho pak času přitáhl Jozue a vyplénil Enaky z těch hor, totiž z Hebronu, z Dabir a z Anab, i ze všeliké hory Judské, a ze všeliké hory Izraelské; spolu s městy jejich vyhladil je Jozue.
Jozue 11. - 22. Nezůstal žádný z Enaků v zemi synů Izraelských; toliko v Gáze, v Gát a v Azotu zůstali.
Jozue 11. - 23. Tak tedy vzal Jozue všecku tu zemi, jakž byl rozkázal Hospodin Mojžíšovi, a dal ji Jozue v dědictví Izraelovi vedlé dílů jejich, po pokoleních jejich. I odpočinula země od válek.
Jozue 12. - 1. Tito pak jsou králové té země, kteréž pobili synové Izraelští, a opanovali zemi jejich, za Jordánem k východu slunce, od potoku Arnon až k hoře Hermon i všecky roviny k východu:
Jozue 12. - 2. Seon, král Amorejský, kterýž bydlil v Ezebon, a panoval od Aroer, kteréž leží při břehu potoka Arnon, a u prostřed potoka toho, a polovici Galád, až do potoka Jabok, kterýž jest na pomezí synů Ammon,
Jozue 12. - 3. A od rovin až k moři Ceneret k východu, a až k moři pouště, jenž jest moře slané k východu, kudyž se jde k Betsimot, a od polední strany ležící pod horou Fazga.
Jozue 12. - 4. Pomezí také Oga, krále Bázan, z ostatků Refaimských, kterýž bydlil v Astarot a v Edrei,
Jozue 12. - 5. A kterýž panoval na hoře Hermon a v Sálecha, i ve vší krajině Bázan až ku pomezí Gessuri a Machati, a nad polovicí Galád, ku pomezí Seona, krále Ezebon.
Jozue 12. - 6. Mojžíš, služebník Hospodinův, a synové Izraelští pobili je; a dal ji Mojžíš služebník Hospodinův k vládařství pokolení Rubenovu, Gádovu a polovici pokolení Manassesova.
Jozue 12. - 7. Tito pak jsou králové země té, kteréž pobil Jozue a synové Izraelští za Jordánem k západu, od Balgad, kteréž jest na poli Libánském, až k hoře lysé, kteráž se táhne až do Seir, a dal ji Jozue pokolením Izraelským k vládařství po dílích jejich,
Jozue 12. - 8. Na horách i na rovinách, i po polích, i v údolích, i na poušti a na poledne, zemi Hetejského, Amorejského, Kananejského, Ferezejského, Hevejského a Jebuzejského:
Jozue 12. - 9. Král Jericha jeden, král Hai, kteréž bylo na straně Bethel, jeden;
Jozue 12. - 10. Král Jeruzalémský jeden, král Hebron jeden;
Jozue 12. - 11. Král Jarmut jeden, král Lachis jeden;
Jozue 12. - 12. Král Eglon jeden, král Gázer jeden;
Jozue 12. - 13. Král Dabir jeden, král Gader jeden;
Jozue 12. - 14. Král Horma jeden, král Arad jeden;
Jozue 12. - 15. Král Lebna jeden, král Adulam jeden;
Jozue 12. - 16. Král Maceda jeden, král Bethel jeden;
Jozue 12. - 17. Král Tafua jeden, král Chefer jeden;
Jozue 12. - 18. Král Afek jeden, král Sáron jeden;
Jozue 12. - 19. Král Mádon jeden, král Azor jeden;
Jozue 12. - 20. Král Simron Meron jeden, král Achzaf jeden;
Jozue 12. - 21. Král Tanach jeden, král Mageddo jeden;
Jozue 12. - 22. Král Kedes jeden, král Jekonam z Karmelu jeden;
Jozue 12. - 23. Král Dor z krajiny Dor jeden, král z Goim v Galgal jeden;
Jozue 12. - 24. Král Tersa jeden. Všech králů třidceti a jeden.
Jozue 13. - 1. Jozue pak již byl starý a sešlý věkem. I řekl jemu Hospodin: Tys se již sstaral, a jsi sešlého věku, země pak zůstává velmi mnoho k opanování.
Jozue 13. - 2. Tato jest země, kteráž zůstává: Všecky končiny Filistinské a všecka Gessuri,
Jozue 13. - 3. Od Níle, kterýž jest naproti Egyptu, až ku pomezí Akaron na půlnoci, kterážto krajina Kananejským se přičítá, v níž jest patero knížetství Filistinských: Gazejské, Azotské, Aškalonitské, Getejské a Akaronitské, a to bylo Hevejské;
Jozue 13. - 4. Na poledne pak všecka země Kananejská a Mára, kteréž jest Sidonských až do Afeka, a až ku pomezí Amorejského;
Jozue 13. - 5. Též země Giblická, a všecken Libán k východu slunce, od Balgad pod horou Hermon, až kde se vchází do Emat.
Jozue 13. - 6. Všecky obyvatele té hory, od Libánu až k vodám Maserefot, všecky Sidonské já vyženu od tváři synů Izraelských; toliko ty rozděl ji losem lidu Izraelskému v dědictví, jakožť jsem přikázal.
Jozue 13. - 7. Protož nyní rozděl zemi tu v dědictví devateru pokolení, a polovici pokolení Manassesova,
Jozue 13. - 8. Poněvadž druhá polovice a pokolení Rubenovo a Gádovo vzali díl svůj, kterýž jim dal Mojžíš před Jordánem k východu, jakož dal jim Mojžíš služebník Hospodinův,
Jozue 13. - 9. Od Aroer, kteréž jest při břehu potoka Arnon, i města u prostřed potoka, i všecky roviny Medaba až do Dibon,
Jozue 13. - 10. I všecka města Seona, krále Amorejského, kterýž kraloval v Ezebon, až ku pomezí synů Ammon,
Jozue 13. - 11. A Galád, i pomezí Gessuri a Machati, všecku horu Hermon, i všecken Bázan až do Sálecha,
Jozue 13. - 12. Všecko království Oga v Bázan, kterýž kraloval v Astarot a v Edrei, kterýž byl pozůstal z ostatků Refaim, když je pobil Mojžíš, a zahladil je.
Jozue 13. - 13. Nevyhnali pak synové Izraelští Gessuri a Machati, protož bydlil Gessura a Machata u prostřed Izraele až do dnešního dne.
Jozue 13. - 14. Toliko pokolení Léví nedal dědictví; oběti ohnivé Hospodina Boha Izraelského jsou dědictví jeho, jakož mluvil jemu.
Jozue 13. - 15. Dal pak Mojžíš pokolení synů Ruben po čeledech jejich dědictví.
Jozue 13. - 16. A bylo jejich pomezí od Aroer, kteréž jest při břehu potoka Arnon, i město, kteréž jest u prostřed potoka, i všecky roviny, kteréž jsou při Medaba,
Jozue 13. - 17. Ezebon i všecka města jeho, kteráž byla na rovinách, Dibon a Bamotbal a Betbalmeon,
Jozue 13. - 18. Jasa a Kedemot a Mefat,
Jozue 13. - 19. A Kariataim a Sabma, a Saratazar na hoře údolí,
Jozue 13. - 20. A Betfegor i Assedot, Fazga a Betsimot.
Jozue 13. - 21. Všecka také města v kraji, i všecko království Seona, krále Amorejského, kterýž kraloval v Ezebon, jehožto zabil Mojžíš i s knížaty Madianskými, Evi i Rekem, Sur, Hur a Rebe, vývodami Seonovými, obyvateli té země.
Jozue 13. - 22. Ano i Baláma, syna Beorova, věšťce, zabili synové Izraelští mečem, s jinými, kteříž zbiti od nich.
Jozue 13. - 23. I bylo pomezí synů Rubenových Jordán s mezemi svými. To jest dědictví synů Rubenových po čeledech jejich, města i vsi jejich.
Jozue 13. - 24. Dal také Mojžíš pokolení Gád, synům Gádovým, po čeledech jejich dědictví.
Jozue 13. - 25. A bylo jejich pomezí Jazer i všecka města Galád, a polovice země synů Ammon až do Aroer, kteréž jest naproti Rabba,
Jozue 13. - 26. A od Ezebon až do Rámot, Masfe a Betonim, a od Mahanaim až ku pomezí Dabir;
Jozue 13. - 27. V údolí také Betaram a Betnemra, a Sochot, a Sefon, ostatek království Seona, krále Ezebon, i Jordán s pomezím svým až k kraji moře Ceneret za Jordánem na východ.
Jozue 13. - 28. To jest dědictví synů Gád po čeledech jejich, města i vsi jejich.
Jozue 13. - 29. Dal také Mojžíš polovici pokolení Manassesova dědictví, i bylo polovice pokolení synů Manassesových, po čeledech jejich.
Jozue 13. - 30. Pomezí jejich od Mahanaim, všecken Bázan, všecko království Oga, krále Bázan, i všecky vesnice Jair, kteréž jsou v Bázan, šedesáte měst,
Jozue 13. - 31. A polovice Galád, a Astarot, a Edrei, města království Oga v Bázan. To dal synům Machirovým, syna Manassesova, polovici synů Machirových, po čeledech jejich.
Jozue 13. - 32. Ta jsou dědictví, kteráž rozdělil Mojžíš na rovinách Moábských před Jordánem proti Jerichu k východu.
Jozue 13. - 33. Pokolení pak Léví nedal Mojžíš dědictví; Hospodin Bůh Izraelský jest dědictví jejich, jakož mluvil jim.
Jozue 14. - 1. Toto pak jest, což dědičně obdrželi synové Izraelští v zemi Kanán, což uvedli jim právem dědičným k vládařství Eleazar kněz, a Jozue, syn Nun, a přední z otců, v pokolení synů Izraelských,
Jozue 14. - 2. Losem dělíce dědictví jejich, jakož přikázal Hospodin skrze Mojžíše, aby dal devateru pokolení a polovici pokolení.
Jozue 14. - 3. Nebo byl dal Mojžíš dědictví půltřetímu pokolení před Jordánem, Levítům pak nedal dědictví u prostřed nich.
Jozue 14. - 4. Nebo synů Jozefových bylo dvoje pokolení, Manassesovo a Efraimovo; a nedali dílu Levítům v zemi, kromě měst k bydlení, a podměstí jejich pro dobytek a stáda jejich.
Jozue 14. - 5. Jakož přikázal Hospodin Mojžíšovi, tak učinili synové Izraelští, a rozdělili zemi.
Jozue 14. - 6. Přistoupili pak synové Juda k Jozue v Galgala, i promluvil k němu Kálef, syn Jefonův, Cenezejský: Ty víš, co jest mluvil Hospodin k Mojžíšovi, muži Božímu, z příčiny mé a tvé v Kádesbarne.
Jozue 14. - 7. Ve čtyřidceti letech byl jsem, když mne poslal Mojžíš, služebník Hospodinův, z Kádesbarne k spatření země, a oznámil jsem jemu tu věc, jakž bylo v srdci mém.
Jozue 14. - 8. Ale bratří moji, kteříž šli se mnou, zkormoutili srdce lidu, já pak cele kráčel jsem za Hospodinem Bohem svým.
Jozue 14. - 9. I přisáhl Mojžíš toho dne, řka: Jistě že země, po kteréž jsi chodil nohama svýma, bude v dědictví tobě i synům tvým až na věky, proto že jsi cele následoval Hospodina Boha mého.
Jozue 14. - 10. A nyní, aj, propůjčil mi Hospodin života, jakož zaslíbil. Již čtyřidceti a pět let jest od toho času, jakž toto mluvil Hospodin k Mojžíšovi, a jakž chodil Izrael po poušti, a aj, již dnes jsem v osmdesáti pěti letech,
Jozue 14. - 11. A ještě nyní jsem při síle jako tehdáž, když poslal mne Mojžíš. Jaká byla síla má tehdáž, taková i nyní síla má jest k boji, a k vycházení i k vcházení.
Jozue 14. - 12. Protož nyní dej mi horu tuto, o níž mluvil Hospodin onoho dne, nebo ty slyšel jsi toho dne, že Enakim jsou tam, a města veliká a pevně hrazená. Bude-li Hospodin se mnou, vyhladím je, jakož mluvil Hospodin.
Jozue 14. - 13. I požehnal mu Jozue, a dal Hebron Kálefovi, synu Jefone, v dědictví.
Jozue 14. - 14. Protož dostal se Hebron Kálefovi, synu Jefona Cenezejského, v dědictví až do tohoto dne, proto že cele kráčel za Hospodinem Bohem Izraelským.
Jozue 14. - 15. Sloulo pak Hebron prvé město Arbe, kterýžto Arbe byl člověk veliký mezi Enakim. I odpočinula země od bojů.
Jozue 15. - 1. Tento pak byl los pokolení synů Juda po čeledech jejich, při pomezí Edomském a poušti Tsin ku poledni, k straně polední.
Jozue 15. - 2. I byla jejich meze polední kraj moře slaného od zátoky, kteráž se chýlí ku poledni.
Jozue 15. - 3. Odkudž jda na poledne k vrchu Akrabim, přechází Tsin, a táhne se od poledne k Kádesbarne, i přichází až do Ezron, a odtud točí se k Addar, a obchází Karkaha.
Jozue 15. - 4. Odtud jde do Asmona, a vychází ku potoku Egyptskému, a přichází meze ta až k západu. To budete míti pomezí na poledne.
Jozue 15. - 5. Meze pak na východ jest moře slané, až k kraji Jordánu, a meze strany půlnoční jest od zátoky moře a od kraje Jordánu.
Jozue 15. - 6. Odkudž jde meze ta do Betogla, a táhne se od půlnoci do Betaraba; a odtud přichází k kameni Bohana syna Rubenova.
Jozue 15. - 7. A vstupuje ta meze do Dabir od údolí Achor, a na půlnoci chýlí se k Galgala, kteréž jest naproti vcházení do Adomim, jenž jest údolí tomu ku poledni, a přechází k vodám Ensemes, a skonává se u studnice Rogel.
Jozue 15. - 8. Odtud jde ta meze přes údolí synů Hinnom k straně Jebus od poledne, jenž jest Jeruzalém, odkudž vstupuje táž meze k vrchu hory, kteráž jest naproti údolí Hinnom na západ, a kteráž jest na konci údolí Refaim na půlnoci.
Jozue 15. - 9. Obchází pak ta meze od vrchu té hory k studnici vody Neftoa, a vychází k městům hory Efron; a odtud jde ta meze do Bála, jenž jest Kariatjeharim.
Jozue 15. - 10. Potom točí se ta meze od Bála na západ k hoře Seir, a odtud jde k straně hory Jeharimských od půlnoci, jenž jest Cheslon, a sstupuje do Betsemes, a přichází do Tamna.
Jozue 15. - 11. A vychází ta meze v stranu Akaron na půlnoci, a točí se vůkol k Sechronu, a přechází až k hoře Bála, a odtud táhne se do Jebnael, i dochází ta meze k moři.
Jozue 15. - 12. Potom západní pomezí jest při moři velikém a mezech jeho. To jest pomezí synů Juda vůkol, po čeledech jejich.
Jozue 15. - 13. Kálefovi pak, synu Jefone, dal díl u prostřed synů Juda, podlé řeči Hospodinovy k Jozue, město Arbe, otce Enakova, jenž jest Hebron.
Jozue 15. - 14. I vyhnal odtud Kálef tři syny Enakovy: Sesai a Achimana a Tolmai, rodinu Enakovu.
Jozue 15. - 15. A odtud vstoupil k obyvatelům Dabir, kteréž prvé sloulo Kariatsefer.
Jozue 15. - 16. I řekl Kálef: Kdo by dobyl Kariatsefer a vzal je, dám jemu Axu dceru svou za manželku.
Jozue 15. - 17. Dobyl ho pak Otoniel syn Cenezův, příbuzný Kálefův, i dal jemu Axu dceru svou za manželku.
Jozue 15. - 18. I stalo se, že když přišla k němu, ponukla ho, aby prosil otce jejího za pole; protož ssedla s osla. I řekl jí Kálef: Což tě?
Jozue 15. - 19. A ona odpověděla: Dej mi dar, poněvadž jsi mi dal zemi suchou, dejž mi také studnice vod. I dal jí studnice horní a studnice dolní.
Jozue 15. - 20. To jest dědictví pokolení synů Juda po čeledech jejich.
Jozue 15. - 21. Tato pak jsou města v končinách pokolení synů Juda, podlé pomezí Edom na poledne: Kabsael, Eder a Jagur;
Jozue 15. - 22. A Cina, a Dimona, a Adada;
Jozue 15. - 23. A Kedes, a Azor, a Jetnan;
Jozue 15. - 24. Zif a Telem, a Balot;
Jozue 15. - 25. Též Azor, Chadat a Kariot, Ezron, jenž jest Azor;
Jozue 15. - 26. Amam a Sama, a Molada;
Jozue 15. - 27. A Azar Gadda, a Esmon, a Betfelet;
Jozue 15. - 28. Též Azarsual, a Bersabé, a Baziothia;
Jozue 15. - 29. Bála a Im, a Esem;
Jozue 15. - 30. A Eltolad, a Chesil, a Horma;
Jozue 15. - 31. A Sicelech, a Medemena, a Sensenna;
Jozue 15. - 32. A Lebaot, a Selim, též Ain a Remmon; všech měst dvadceti a devět i vsi jejich.
Jozue 15. - 33. Na rovinách pak: Estaol a Zaraha, a Asna;
Jozue 15. - 34. A Zanoe, a Engannim, Tafua a Enaim;
Jozue 15. - 35. Jarmut, Adulam, Socho a Azeka;
Jozue 15. - 36. A Saraim, Aditaim, a Gedera, a Gederotaim, měst čtrnácte i vsi jejich;
Jozue 15. - 37. Senan a Adassa, a Magdalgad;
Jozue 15. - 38. Delean a Masfa, a Jektehel;
Jozue 15. - 39. Lachis, Baskat a Eglon;
Jozue 15. - 40. Chebon, Lemam a Cetlis;
Jozue 15. - 41. Gederot, Betdagon, a Naama, i Maceda, měst šestnáct a vsi jejich;
Jozue 15. - 42. Lebna, Eter a Asan;
Jozue 15. - 43. Jefta, Asna a Nesib;
Jozue 15. - 44. Ceila, Achzib a Maresa, měst devět i vsi jejich;
Jozue 15. - 45. Akaron a městečka, i vsi jeho;
Jozue 15. - 46. Od Akaron až k moři všecka města, kteráž se chýlí k Azotu, i vsi jejich;
Jozue 15. - 47. Azot, městečka jeho i vsi jeho; Gáza, městečka jeho i vsi jeho až ku potoku Egyptskému, i moře veliké s pomezím svým.
Jozue 15. - 48. A na horách: Samir, Jeter a Socho;
Jozue 15. - 49. Danna a město Sanna, jenž jest Dabir;
Jozue 15. - 50. Anab, Estemo a Anim;
Jozue 15. - 51. Gosen, Holon a Gilo, měst jedenácte i vsi jejich;
Jozue 15. - 52. Arab, Duma a Esan;
Jozue 15. - 53. Janum, Bettafua a Afeka;
Jozue 15. - 54. Též Atmata a Kariatarbe, jenž jest Hebron, a Sior, měst devět a vsi jejich.
Jozue 15. - 55. Maon, Karmel a Zif, a Juta;
Jozue 15. - 56. Jezreel a Jukadam, a Zanoe;
Jozue 15. - 57. Kain, Gabaa a Tamna, měst deset i vsi jejich;
Jozue 15. - 58. Alul, Betsur a Gedor;
Jozue 15. - 59. Maret, Betanot a Eltekon, měst šest i vsi jejich;
Jozue 15. - 60. Kariatbaal, kteréž jest Kariatjeharim, a Rebba, města dvě i vsi jejich;
Jozue 15. - 61. Na poušti: Betaraba, Middin a Sechacha;
Jozue 15. - 62. A Nibsam, a město solné, a Engadi, měst šest i vsi jejich.
Jozue 15. - 63. Jebuzejských pak obyvatelů Jeruzaléma nemohli synové Juda vypléniti, protož bydlil Jebuzejský s syny Judskými v Jeruzalémě až do tohoto dne.
Jozue 16. - 1. Potom padl los synům Jozefovým, od Jordánu proti Jerichu při vodách Jerišských k východu, poušť, kteráž se začíná od Jericha přes hory Bethel.
Jozue 16. - 2. A od Bethel vychází do Lůza, a přichází ku pomezí Archi do Atarot.
Jozue 16. - 3. Potom jde k moři ku pomezí Jefleti, až ku pomezí Betoron dolního, a až k Gázer, a skonává se při moři.
Jozue 16. - 4. I vzali dědictví své synové Jozefovi, Manasses a Efraim.
Jozue 16. - 5. Byla pak meze synů Efraimových po čeledech jejich, ta byla meze dědictví jejich na východ, od Atarot Addar až do Betoron vrchního.
Jozue 16. - 6. A vychází meze ta k moři při Michmetat od půlnoční strany, a obchází meze k východu Tanatsilo, a přechází ji od východu k Janoe.
Jozue 16. - 7. A sstupuje z Janoe do Atarot a Nárat, a přichází do Jericha, a vychází k Jordánu.
Jozue 16. - 8. Od Tafue meze jde k moři ku potoku Kána, a skonává se při moři. To jest dědictví pokolení synů Efraim po čeledech jejich.
Jozue 16. - 9. Města pak oddělená synům Efraimovým byla u prostřed dědictví synů Manassesových, všecka města s vesnicemi svými.
Jozue 16. - 10. A nevyplénili Kananea bydlícího v Gázer. I bydlil Kananejský u prostřed Efraima až do dnes, dávaje plat.
Jozue 17. - 1. A tento byl los Manassesův (nebo on jest prvorozený Jozefův): Machirovi prvorozenému Manassesovu, otci Gálad, proto že byl muž bojovný, dostal se Galád a Bázan.
Jozue 17. - 2. Dostalo se také jiným synům Manassesovým po čeledech jejich, synům Abiezer, a synům Helek, a synům Asriel, i synům Sechem, a synům Hefer, a synům Semida. (Nebo ti jsou synové Manassesovi, syna Jozefova, muži po rodech svých.
Jozue 17. - 3. Ale Salfad, syn Hefer, syna Galád, syna Machir, syna Manasse, neměl synů, než dcery toliko, jejichž jsou tato jména: Mahla a Noa, Hegla, Melcha a Tersa.
Jozue 17. - 4. Kteréžto přistoupivše před Eleazara kněze, a před Jozue, syna Nun, i před knížata, řekly: Hospodin přikázal Mojžíšovi, aby nám dal dědictví u prostřed bratří našich. I dal jim Jozue podlé rozkázaní Hospodinova dědictví u prostřed bratří otce jejich.)
Jozue 17. - 5. Dostalo se provazců Manassesovi deset, krom země Galád a Bázan, kteráž byla před Jordánem.
Jozue 17. - 6. Nebo dcery Manassesovy obdržely dědictví mezi syny jeho, země pak Galád přišla jiným synům Manassesovým.
Jozue 17. - 7. A byla meze Manassesova od Asser, Michmetat, jenž jest před Sichem, a táhne se na pravou stranu k obyvatelům Entafue.
Jozue 17. - 8. (Manassesova zajisté byla země Tafue, ale Tafue podlé pomezí Manassesova jest synů Efraimových.)
Jozue 17. - 9. Odkudž sstupuje pomezí ku potoku Kána, na poledne tomu potoku, a tu jsou města Efraimova u prostřed měst Manassesových; pomezí pak Manassesovo jest na půlnoci toho potoka, a skonává se při moři.
Jozue 17. - 10. Na poledne jest díl Efraimův, a na půlnoci Manassesův, moře pak jest pomezí jejich; a v pokolení Asser sbíhají se na půlnoci, v pokolení pak Izachar na východ.
Jozue 17. - 11. Nebo dědictví Manassesovo jest mezi Izacharovým a Asserovým, Betsan i městečka jeho, a Jibleam a městečka jeho; též obyvatelé Dor a městečka jeho, a obyvatelé Endor a městečka jeho; také obyvatelé Tanach a městečka jeho, i obyvatelé Mageddo a městečka jeho; tři ty krajiny.
Jozue 17. - 12. Ale synové Manassesovi nemohli vypléniti obyvatelů těch měst; protož směleji počal Kananejský bydliti v zemi té.
Jozue 17. - 13. Když se pak zsilili synové Izraelští, uvedli sobě Kananejské pod plat, a nevyhladili jich do konce.
Jozue 17. - 14. Tedy mluvili synové Jozefovi k Jozue, řkouce: Proč jsi nám dal dědictví toliko los jeden a provazec jeden, poněvadž jsme lid mnohý; nebo až dosavad žehnal nám Hospodin.
Jozue 17. - 15. I řekl jim Jozue: Poněvadž jsi lid tak mnohý, vejdi do lesa, a vyplaň sobě tam v zemi Ferezejské a Refaimské, jestližeť jest malá hora Efraim.
Jozue 17. - 16. Jemuž odpověděli synové Jozefovi: I tak nám nepostačí ta hora; přes to vozy železné mají všickni Kananejští, kteříž bydlejí v luzích těch, i ti, kteříž jsou v Betsan a v městečkách jeho, i ti, kteříž jsou v údolí Jezreel.
Jozue 17. - 17. I řekl Jozue domu Jozefovu, Efraimovu a Manassesovu, řka: Lid mnohý a silný jsi, nebudeš míti toliko dílu jednoho,
Jozue 17. - 18. Ale horu budeš míti. Jestližeť překáží les, tedy vysekáš jej, a obdržíš končiny její; nebo vyhladíš Kananejského, ačkoli má vozy železné a jest silný.
Jozue 18. - 1. Shromáždilo se pak všecko množství synů Izraelských do Sílo, a tu postavili stánek úmluvy, když již země od nich podmaněna byla.
Jozue 18. - 2. Pozůstalo pak z synů Izraelských, jimž ještě nebylo rozděleno dědictví jejich, sedmero pokolení.
Jozue 18. - 3. I řekl Jozue synům Izraelským: I dokudž zanedbáváte vjíti, abyste se uvázali v zemi, kterouž vám dal Hospodin Bůh otců vašich?
Jozue 18. - 4. Vydejte z sebe z každého pokolení tři muže, ať je pošli, aby vstanouce, zchodili zemi, a popsali ji vedlé dědictví svých; potom navrátí se ke mně.
Jozue 18. - 5. I rozdělí ji na sedm dílů. Juda zůstane v končinách svých od poledne, a čeledi Jozefovy zůstanou v končinách svých od půlnoci.
Jozue 18. - 6. Vy pak, když popíšete zemi na sedm dílů, přinesete sem ke mně; tedy uvrhu vám losy zde před Hospodinem Bohem naším.
Jozue 18. - 7. Nebo nemají dílu Levítové u prostřed vás, proto že kněžství Hospodinovo jest dědictví jejich; Gád pak a Ruben, a polovice pokolení Manassesova, vzali dědictví své před Jordánem na východ, kteréž dal jim Mojžíš, služebník Hospodinův.
Jozue 18. - 8. Protož vstavše muži ti, odešli. A přikázal Jozue těm, kteříž šli, aby popsali zemi, řka: Jděte a projděte zemi, a popište ji; potom navraťte se ke mně, a uvrhu zde losy před Hospodinem v Sílo.
Jozue 18. - 9. Tedy odešli muži, a prošedše zemi, popsali ji po městech na sedm dílů na knize, a navrátili se k Jozue do stanů v Sílo.
Jozue 18. - 10. I uvrhl jim losy Jozue v Sílo před Hospodinem, a rozdělil tu Jozue zemi synům Izraelským vedlé dílů jejich.
Jozue 18. - 11. Padl pak los pokolení synů Beniaminových po čeledech jejich, a přišla meze dílu jejich mezi syny Juda a syny Jozefovy.
Jozue 18. - 12. A byla meze jejich k straně půlnoční od Jordánu, a šla při straně půlnoční Jericha, a táhla se na hory k moři, a skonávala se při poušti Betaven.
Jozue 18. - 13. A odtud přechází ta meze do Lůz, při straně Lůz polední, (jenž jest Bethel,) a chýlí se ta meze do Atarot Addar vedlé hory, kteráž jest od poledne Betoron dolního.
Jozue 18. - 14. Odkudž obchází vůkol k straně moře na poledne od hory, kteráž jest proti Betoron ku polední, a konec její jest Kariatbaal, (jenž jest Kariatjeharim), město synů Juda. Ta jest strana západní.
Jozue 18. - 15. Strana pak ku poledni od konce Kariatjeharim, a vychází ta meze k moři, a přichází až k studnici vod Neftoa.
Jozue 18. - 16. A táhne se táž meze k konci hory, kteráž jest naproti údolí synů Hinnom, a jest v údolí Refaim na půlnoci, a běží skrze údolí Hinnom po straně Jebuzea na poledne, a přichází k studnici Rogel.
Jozue 18. - 17. Potom točí se od půlnoci, a dochází k Ensemes, a vychází do Gelilot, kteréž jest naproti místu, kudy se jde do Adomim, a sstupuje k kameni Bohana, syna Rubenova.
Jozue 18. - 18. Odtud přechází k straně, kteráž jest naproti rovinám strany půlnoční, a táhne se do Araba.
Jozue 18. - 19. Odtud jde k straně Betogla na půlnoci, a skonává se meze ta při zátoce moře slaného od půlnoční strany, tu kdež vpadá Jordán do moře na polední straně. To jest pomezí ku poledni.
Jozue 18. - 20. Jordán také je odděluje k straně východní. To jest dědictví synů Beniaminových s mezemi svými vůkol a vůkol po čeledech jejich.
Jozue 18. - 21. A byla města tato pokolení synů Beniaminových po čeledech jejich: Jericho, Betogla a údolí Kasis;
Jozue 18. - 22. A Betaraba, Semaraim a Bethel;
Jozue 18. - 23. A Avim, též Afara a Ofra;
Jozue 18. - 24. A Cefer, Hamona, Ofni a Gaba, měst dvanácta vsi jejich;
Jozue 18. - 25. Gabaon, Ráma a Berot;
Jozue 18. - 26. Masfa, Kafira a Mosa;
Jozue 18. - 27. Rekem, Jarefel a Tarela;
Jozue 18. - 28. A Sela, Elef a Jebus, (jenž jest Jeruzalém,) Gibat, Kariat, měst čtrnácte i vsi jejich. To jest dědictví synů Beniaminových po čeledech jejich.
Jozue 19. - 1. Potom padl los druhý Simeonovi, pokolení synů Simeonových, po čeledech jejich, a bylo dědictví jejich u prostřed dědictví synů Juda.
Jozue 19. - 2. A přišlo jim v dědictví jejich Bersabé, Seba a Molada;
Jozue 19. - 3. Azarsual a Bala, též Esem;
Jozue 19. - 4. Eltolad a Betul, a Horma;
Jozue 19. - 5. Sicelech a Betmarchabot, a Azarsusa;
Jozue 19. - 6. Betlebaot a Sarohem, měst třinácte i vsi jejich;
Jozue 19. - 7. Ain, Remmon, též Eter a Asan, města čtyři i vsi jejich;
Jozue 19. - 8. I všecky vsi, kteréž byly vůkolí měst těch, až do Balatber a Rámat poledního. To jest dědictví pokolení synů Simeonových po čeledech jejich.
Jozue 19. - 9. Z podílu synů Judových bylo dědictví synů Simeonových; nebo díl synů Judových byl jim příliš veliký, protož u prostřed dědictví jejich vzali dědictví synové Simeonovi.
Jozue 19. - 10. Potom přišel třetí los synům Zabulon po čeledech jejich, a jest meze dědictví jejich až do Sarid.
Jozue 19. - 11. Odkudž vstupuje meze jejich podlé moře k Merala, a přichází až do Debaset, a běží až ku potoku, kterýž jest proti Jekonam.
Jozue 19. - 12. Obrací se pak od Sarid nazpátek k východu slunce, ku pomezí Chazelet Tábor, a odtud táhne se k Daberet, a vstupuje do Jafie.
Jozue 19. - 13. Odtud přechází zase k východu, do Gethefer a do Itakasin, odkudž vychází do Remmon, a točí se k Nea.
Jozue 19. - 14. Točí se také táž meze od půlnoci do Anaton, a dochází až k údolí Jeftael;
Jozue 19. - 15. A Katet, Naalol, Simron, Idala a Betlém, měst dvanácte i vsi jejich.
Jozue 19. - 16. To jest dědictví synů Zabulonových po čeledech jejich, ta města i vsi jejich.
Jozue 19. - 17. Izacharovi také padl los čtvrtý, totiž synům Izacharovým po čeledech jejich.
Jozue 19. - 18. A meze jejich: Jezreel, Kasalat a Sunem;
Jozue 19. - 19. Hafaraim, Sion, též Anaharat;
Jozue 19. - 20. Rabbot, Kesion a Abez,
Jozue 19. - 21. Ramet, Engannim a Enhada, i Betfeses.
Jozue 19. - 22. Odkudž přibíhá meze k Táboru a k Sehesima a k Betsemes, a dochází až k Jordánu, měst šestnácte i vsi jejich.
Jozue 19. - 23. To jest dědictví pokolení synů Izacharových po čeledech jejich, ta města i vsi jejich.
Jozue 19. - 24. Padl také los pátý pokolení synů Asser po čeledech jejich.
Jozue 19. - 25. A byla meze jejich: Helkat a Chali, a Beten, a Achzaf;
Jozue 19. - 26. Elmelech, též Amaad a Mesal, a přibíhá až na Karmel k moři, a do Sichor Libnat;
Jozue 19. - 27. A obrací se k východu slunce do Betdagon, a dosahá k losu Zabulonovu, a do údolí Jeftael k půlnoci, a do Betemek a Nehiel, a táhne se do Kábul na levou stranu,
Jozue 19. - 28. A do Ebron a Rohob, a Hamon a Kána až do Sidonu velikého.
Jozue 19. - 29. Odtud se navrací ta meze do Ráma až k městu hrazenému Zor; tu se obrací do Chosa, a skonává se při moři podlé vyměření v Achziba.
Jozue 19. - 30. K tomu přísluší Afek a Rohob, měst dvamecítma i vsi jejich.
Jozue 19. - 31. To jest dědictví pokolení synů Asser po čeledech jejich, ta města i vsi jejich.
Jozue 19. - 32. Synům Neftalímovým padl los šestý, po čeledech jejich.
Jozue 19. - 33. A byla meze jejich od Helef a od Elon do Sananim, a Adami, Nekeb a Jebnael, až do Lekum, a skonává se u Jordánu.
Jozue 19. - 34. Potom navracuje se meze na západ k Azanot Tábor, a odtud jde do Hukuka, a vpadá k  Zabulonovu od poledne, a k Asserovu přibíhá od západu, a k Judovu při Jordánu na východ slunce.
Jozue 19. - 35. Města pak hrazená jsou: Assedim, Ser a Emat, Rechat a Ceneret;
Jozue 19. - 36. Adama, Ráma a Azor;
Jozue 19. - 37. Kedes, Edrei a Enazor;
Jozue 19. - 38. Jeron, Magdalel, Horem, Betanat a Betsemes, měst devatenácte i vsi jejich.
Jozue 19. - 39. To jest dědictví pokolení synů Neftalím po čeledech jejich, ta města s vesnicemi svými.
Jozue 19. - 40. Na pokolení synů Dan po čeledech jejich padl los sedmý.
Jozue 19. - 41. A byla meze dědictví jejich: Zaraha a Estaol, a Hirsemes;
Jozue 19. - 42. Salbin, Aialon a Jetela;
Jozue 19. - 43. Elon, Tamna a Ekron;
Jozue 19. - 44. Elteke, Gebbeton a Baalat;
Jozue 19. - 45. Jehud, Beneberak a Getremmon;
Jozue 19. - 46. Mehaiarkon a Rakon s pomezím, kteréž jest naproti Joppe.
Jozue 19. - 47. Přišlo pak pomezí synům Dan příliš malé. Protož vstoupili synové Dan, a bojovali proti Lesen, a dobyvše ho, pobili obyvatele ostrostí meče, a vzavše je v dědictví, bydlili tam, a přezděli Lesenu Dan, vedlé jména Dan otce svého.
Jozue 19. - 48. To jest dědictví pokolení synů Dan po čeledech jejich, ta města i vsi jejich.
Jozue 19. - 49. Když pak přestali děliti se zemí po mezech jejích, dali synové Izraelští dědictví Jozue, synu Nun, mezi sebou.
Jozue 19. - 50. Podlé rozkázaní Hospodinova dali jemu město, kteréhož žádal, Tamnatsára, na hoře Efraim. I vystavěl město, a přebýval v něm.
Jozue 19. - 51. Ta jsou dědictví, kteráž dali k vládařství Eleazar kněz a Jozue syn Nun, i přední z otců pokolení synů Izraelských, losem v Sílo před Hospodinem, u dveří stánku úmluvy, a tak dokonali rozdělování země.
Jozue 20. - 1. I mluvil Hospodin k Jozue, řka:
Jozue 20. - 2. Mluv k synům Izraelským, a rci jim:Oddejte z těch měst vašich města útočišťná, o nichž jsem mluvil vám skrze Mojžíše,
Jozue 20. - 3. Aby tam utekl vražedlník, kterýž by zabil člověka nechtě a z nevědomí. I budou vám útočiště před přítelem zabitého.
Jozue 20. - 4. A když by utekl do jednoho z těch měst, stane u vrat v bráně města, a oznámí starším města toho při svou; i přijmou ho do města k sobě, a dají mu místo, i bydliti bude u nich.
Jozue 20. - 5. Když by jej pak honil přítel toho zabitého, nevydají vražedlníka v ruce jeho; nebo nechtě udeřil bližního svého, neměv ho prvé v nenávisti.
Jozue 20. - 6. A bydliti bude v městě tom, dokudž nestane před shromážděním k soudu, až do smrti kněze velikého, kterýž by byl toho času; nebo tehdáž navrátí se vražedlník, a přijde do města svého a do domu svého, do města, odkudž utekl.
Jozue 20. - 7. I oddělili Kádes v Galilei na hoře Neftalím, a Sichem na hoře Efraim, a město Arbe, (jenž jest Hebron,) na hoře Juda.
Jozue 20. - 8. Před Jordánem pak proti Jerichu k východu oddělili Bozor, kteréž leží na poušti v rovině pokolení Rubenova, a Rámot v Galád z pokolení Gádova, a Golan v Bázan z pokolení Manassesova.
Jozue 20. - 9. Ta města byla útočišťná všechněm synům Izraelským, i příchozímu, kterýž pohostinu jest mezi nimi, aby utekl tam, kdo by koli zabil někoho nechtě, a nesešel od ruky přítele toho zabitého prvé, než by stál před shromážděním.
Jozue 21. - 1. Přistoupili pak přední z otců Levítského pokolení k Eleazarovi knězi, a k Jozue, synu Nun, a k předním z otců pokolení synů Izraelských,
Jozue 21. - 2. A mluvili k nim v Sílo, v zemi Kananejské, řkouce: Hospodin přikázal skrze Mojžíše, abyste nám dali města k přebývání, i podměstí jejich pro dobytky naše.
Jozue 21. - 3. Dali tedy synové Izraelští Levítům z dědictví svého, vedlé rozkázaní Hospodinova, města tato i podměstí jejich.
Jozue 21. - 4. Padl pak los čeledem Kahat, i dáno losem synům Arona kněze, Levítům, z pokolení Juda, a z pokolení Simeon, i z pokolení Beniaminova měst třinácte.
Jozue 21. - 5. A jiným synům Kahat, z čeledí pokolení Efraimova, a z pokolení Danova, a z polovice pokolení Manassesova losem dáno měst deset.
Jozue 21. - 6. Synům pak Gerson, z čeledí pokolení Izacharova, a z pokolení Asserova, též z pokolení Neftalímova, a z polovice pokolení Manassesova v Bázan losem dáno měst třinácte.
Jozue 21. - 7. Synům Merari po čeledech jejich, z pokolení Rubenova a z pokolení Gádova, též z pokolení Zabulonova měst dvanácte.
Jozue 21. - 8. Dali tedy synové Izraelští Levítům ta města i předměstí jejich, (jakož přikázal Hospodin skrze Mojžíše,) losem.
Jozue 21. - 9. A tak z pokolení synů Judových, a z pokolení synů Simeonových dána jsou města, kterýchž tuto jména jsou položena.
Jozue 21. - 10. A dostal se první díl synům Aronovým, z čeledí Kahat, z synů Léví; nebo jim padl los první.
Jozue 21. - 11. Dáno jest tedy jim město Arbe, otce Enakova, (jenž jest Hebron,) na hoře Juda, a předměstí jeho vůkol něho.
Jozue 21. - 12. Ale pole města toho i vsi jeho dali Kálefovi synu Jefone k vládařství jeho.
Jozue 21. - 13. Synům tedy Arona kněze dali město útočišťné vražedlníku, Hebron i předměstí jeho, a Lebno i předměstí jeho;
Jozue 21. - 14. A Jeter s předměstím jeho, též Estemo a předměstí jeho;
Jozue 21. - 15. Holon i předměstí jeho, a Dabir s podměstím jeho;
Jozue 21. - 16. Také Ain s předměstím jeho, a Juta s podměstím jeho, i Betsemes a předměstí jeho, měst devět z toho dvojího pokolení.
Jozue 21. - 17. Z pokolení pak Beniaminova dali Gabaon a předměstí jeho, a Gaba s předměstím jeho;
Jozue 21. - 18. Též Anatot a podměstí jeho, i Almon s předměstím jeho, města čtyři.
Jozue 21. - 19. Všech měst synů Aronových kněží třinácte měst s předměstími jejich.
Jozue 21. - 20. Čeledem pak synů Kahat, Levítům, kteříž pozůstali z synů Kahat, (byla pak města losu jejich z pokolení Efraim,)
Jozue 21. - 21. Dali jim město útočišťné vražedlníku, Sichem i předměstí jeho, na hoře Efraim, a Gázer s předměstím jeho.
Jozue 21. - 22. Též Kibsaim a předměstí jeho, a Betoron s předměstím jeho, města čtyři.
Jozue 21. - 23. Z pokolení pak Dan: Elteke a předměstí jeho, a Gebbeton s předměstím jeho;
Jozue 21. - 24. Též Aialon a předměstí jeho, a Getremmon s podměstím jeho, města čtyři.
Jozue 21. - 25. Z polovice pak pokolení Manassesova: Tanach a podměstí jeho, a Getremmon s předměstím jeho, města dvě.
Jozue 21. - 26. Všech měst deset s předměstími jejich čeledem synům Kahat ostatním.
Jozue 21. - 27. Synům také Gersonovým, z čeledí Levítských, z polovice pokolení Manassesova dali město útočišťné vražedlníku, Golan v Bázan a předměstí jeho, a Bozran s předměstím jeho, města dvě.
Jozue 21. - 28. Z pokolení Izacharova: Kesion a podměstí jeho, a Daberet s předměstím jeho;
Jozue 21. - 29. Jarmut a předměstí jeho, a Engannim s předměstím jeho, města čtyři.
Jozue 21. - 30. Z pokolení pak Asserova: Mesal a předměstí jeho, též Abdon a podměstí jeho;
Jozue 21. - 31. Helkat s předměstím jeho, a Rohob s podměstím jeho, města čtyři.
Jozue 21. - 32. Z pokolení také Neftalímova: Město útočišťné vražedlníku, Kedes v Galilei a předměstí jeho, a Hamotdor s předměstím jeho, a Kartam s předměstím jeho, města tři.
Jozue 21. - 33. Všech měst Gersonitských po čeledech jejich, třinácte měst s předměstími jejich.
Jozue 21. - 34. Čeledem pak synů Merari, Levítům ostatním, dali z pokolení Zabulonova Jekonam a předměstí jeho, Karta a předměstí jeho;
Jozue 21. - 35. Damna a předměstí jeho, Naalol a předměstí jeho, města čtyři.
Jozue 21. - 36. Z pokolení pak Rubenova: Bozor a předměstí jeho, a Jasa a předměstí jeho;
Jozue 21. - 37. Kedemot a předměstí jeho, a Mefat s podměstím jeho, města čtyři.
Jozue 21. - 38. A z pokolení Gádova: Město útočišťné vražedlníku, Rámot v Galád a předměstí jeho, a Mahanaim s předměstím jeho;
Jozue 21. - 39. Ezebon a podměstí jeho, Jazer s podměstím jeho, města čtyři.
Jozue 21. - 40. Všech měst synů Merari po čeledech jejich, kteříž ostatní byli z čeledí Levítských, bylo podlé losu jejich měst dvanácte.
Jozue 21. - 41. A tak všech měst Levítských u prostřed vládařství synů Izraelských měst čtyřidceti osm s předměstími svými.
Jozue 21. - 42. Mělo pak to město jedno každé obzvláštně svá předměstí vůkol sebe, a taková byla všecka ta města.
Jozue 21. - 43. Dal tedy Hospodin Izraelovi všecku tu zemi, kterouž s přísahou zaslíbil dáti otcům jejich; i opanovali ji dědičně, a bydlili v ní.
Jozue 21. - 44. Dal také Hospodin jim odpočinutí se všech stran podlé všeho, jakž byl s přísahou zaslíbil otcům jejich, aniž kdo byl, ješto by ostál proti nim ze všech nepřátel jejich; všecky nepřátely jejich dal Hospodin v ruku jejich.
Jozue 21. - 45. Nepominulo ani jedno slovo ze všelikého slova dobrého, kteréž mluvil Hospodin k domu Izraelskému, ale všecko se tak stalo.
Jozue 22. - 1. Toho času povolav Jozue Rubenitských, Gáditských a polovice pokolení Manassesova,
Jozue 22. - 2. Řekl jim: Vy jste ostříhali všeho, což přikázal vám Mojžíš, služebník Hospodinův, a poslouchali jste hlasu mého ve všem, což jsem přikázal vám.
Jozue 22. - 3. Neopustili jste bratří svých již za dlouhý čas až do dne tohoto, ale bedlivě jste ostříhali přikázaní Hospodina Boha vašeho.
Jozue 22. - 4. Nyní pak již odpočinutí dal Hospodin Bůh váš bratřím vašim, jakož mluvil jim; již tedy navraťte se a beřte se do stanů svých, do země vládařství svého, kteréž vám dal Mojžíš, služebník Hospodinův, před Jordánem.
Jozue 22. - 5. Toliko hleďte pilně zachovávati a plniti přikázaní a zákon, kterýž přikázal vám Mojžíš, služebník Hospodinův, a milovati Hospodina Boha svého a choditi po všech cestách jeho, a zachovávajíce přikázaní jeho, přídržeti se ho, a sloužiti jemu celým srdcem svým a celou duší svou.
Jozue 22. - 6. A požehnav jim Jozue, propustil je; i odešli do stanů svých.
Jozue 22. - 7. (Polovici pak pokolení Manassesova dal byl Mojžíš dědictví v Bázan, a druhé polovici jeho dal Jozue s bratřími jejich za Jordánem k západu.) A když je propouštěl Jozue do stanů jejich, požehnal jim,
Jozue 22. - 8. A mluvil k nim, řka: S bohatstvím velikým navracujete se do stanů svých a s dobytky velmi mnohými, s stříbrem a zlatem, s mědí a železem a rouchem velmi mnohým; rozděltež se loupeží nepřátel svých s bratřími svými.
Jozue 22. - 9. Tedy navracujíce se, odešli synové Rubenovi a synové Gádovi a polovice pokolení Manassesova od synů Izraelských z Sílo, jenž jest v zemi Kananejské, aby šli do země Galád, do země vládařství svého, v kteréž dědictví obdrželi, vedlé řeči Hospodinovy skrze Mojžíše.
Jozue 22. - 10. A přišedše ku pomezí při Jordánu, kteréž jest v zemi Kananejské, i vzdělali tu synové Rubenovi, a synové Gádovi, a polovice pokolení Manassesova oltář nad Jordánem, oltář veliký ku podivení.
Jozue 22. - 11. Uslyšeli pak synové Izraelští, že praveno bylo: Aj, vystavěli synové Rubenovi a synové Gádovi, a polovice pokolení Manassesova oltář naproti zemi Kananejské, při pomezi u Jordánu, kdež přešli synové Izraelští.
Jozue 22. - 12. Uslyševše, pravím, synové Izraelští, sešlo se všecko množství jejich do Sílo, aby táhli proti nim k boji.
Jozue 22. - 13. I poslali synové Izraelští k synům Rubenovým a k synům Gádovým a ku polovici pokolení Manassesova do země Galád Fínesa, syna Eleazara kněze,
Jozue 22. - 14. A deset knížat s ním, po jednom knížeti z každého domu otcovského, ze všech pokolení Izraelských. (Každý pak z nich byl přední v domě otců svých v tisících Izraele.)
Jozue 22. - 15. Ti přišli k synům Rubenovým a k synům Gádovým a ku polovici pokolení Manassesova do země Galád, a mluvili s nimi, řkouce:
Jozue 22. - 16. Toto praví všecko shromáždění Hospodinovo: Jaké jest to přestoupení, jímž jste přestoupili proti Bohu Izraelskému, odvrátivše se dnes, abyste nešli za Hospodinem, vzdělavše sobě oltář, abyste se protivili dnes Hospodinu?
Jozue 22. - 17. Ještě-liž se nám malá zdá nepravost modly Fegor, od níž nejsme očištěni až do dnes, pročež byla rána v shromáždění Hospodinovu,
Jozue 22. - 18. Že vy přes to odvracujete se dnes, abyste nešli za Hospodinem? I stane se, poněvadž vy dnes odporujete Hospodinu, že on zítra na všecko shromáždění Izraelské rozhěvá se.
Jozue 22. - 19. Jestližeť jest nečistá země vládařství vašeho, přejděte do země vládařství Hospodinova, v níž přebývá stánek Hospodinův, a dědictví vezměte mezi námi; toliko proti Hospodinu se nepostavujte, a nebuďte odporní nám, stavějíce sobě oltář mimo oltář Hospodina Boha našeho.
Jozue 22. - 20. Zdali Achan syn Záre nedopustil se přestoupení při věci proklaté? A přišlo rozhněvání na všecko shromáždění Izraelské, a on sám jeden zhřešiv, nezahynul pro svou nepravost sám.
Jozue 22. - 21. I odpověděli synové Rubenovi a synové Gádovi a polovice pokolení Manassesova, a mluvili s knížaty tisíců Izraelských:
Jozue 22. - 22. Silný Bůh Hospodin, silný Bůh Hospodin, onť ví, ano sám Izrael pozná, žeť jsme ne z zpoury a všetečnosti proti Hospodinu to učinili, jináč nezachovávejž nás ani dne tohoto.
Jozue 22. - 23. Jistě žeť jsme nestavěli sobě oltáře k tomu, abychom se odvrátiti měli a nejíti za Hospodinem, ani k obětování na něm zápalů a obětí suchých, a k obětování na něm obětí pokojných, sic jináč Hospodin sám ať to vyhledává.
Jozue 22. - 24. Anobrž raději obávajíce se té věci, učinili jsme to, myslíce: Potom mluviti budou synové vaši synům našim, řkouce: Co vám do Hospodina Boha Izraelského?
Jozue 22. - 25. Poněvadž meze položil Hospodin mezi námi a vámi, ó synové Rubenovi a synové Gádovi, Jordán tento, nemáte vy dílu v Hospodinu. I odvrátí synové vaši syny naše od bázně Hospodinovy.
Jozue 22. - 26. Protož jsme řekli: Přičiňme se a vzdělejme oltář, ne pro zápaly a oběti,
Jozue 22. - 27. Ale aby byl svědkem mezi námi a vámi, a mezi potomky našimi po nás, k vykonávání služby Hospodinu před ním zápaly našimi, a obětmi našimi a pokojnými obětmi našimi, a aby neřekli potom synové vaši synům našim: Nemáte dílu v Hospodinu.
Jozue 22. - 28. Protož jsme řekli: Jestliže by potom mluvili nám neb potomkům našim, tedy odpovíme: Vizte podobenství oltáře Hospodinova, kterýž učinili otcové naši, ne pro zápaly ani oběti, ale aby byl na svědectví mezi námi a vámi.
Jozue 22. - 29. Odstup to od nás, abychom odporovati měli Hospodinu, a odvraceti se dnes a nejíti za Hospodinem, stavějíce oltář k zápalům, k obětem suchým a jiným obětem, mimo oltář Hospodina Boha našeho, kterýž jest před stánkem jeho.
Jozue 22. - 30. Uslyšev pak Fínes kněz a knížata shromáždění a přední z tisíců Izraelských, kteříž s ním byli, slova, kteráž mluvili synové Rubenovi a synové Gádovi a synové Manassesovi, líbilo se jim.
Jozue 22. - 31. I řekl Fínes, syn Eleazara kněze, synům Rubenovým a synům Gádovým, i synům Manassesovým: Nyní jsme poznali, že u prostřed nás jest Hospodin, a že jste se nedopustili proti Hospodinu přestoupení toho, a tak vysvobodili jste syny Izraelské z ruky Hospodinovy.
Jozue 22. - 32. Tedy navrátil se Fínes, syn Eleazara kněze, i ta knížata od synů Rubenových a od synů Gádových z země Galád do země Kananejské k synům Izraelským a oznámili jim tu věc.
Jozue 22. - 33. I líbilo se to synům Izraelským, a dobrořečili Boha synové Izraelští, a již více nemluvili o to, aby táhli proti nim k boji a zkazili zemi, v kteréž synové Rubenovi a synové Gádovi bydlili.
Jozue 22. - 34. Nazvali pak synové Rubenovi a synové Gádovi oltář ten Ed, řkouce: Nebo svědkem bude mezi námi, že Hospodin jest Bůh.
Jozue 23. - 1. I stalo se po mnohých dnech, když dal Hospodin odpočinutí Izraelovi ode všech nepřátel jejich vůkol, a Jozue se sstaral a sešel věkem,
Jozue 23. - 2. Že povolav Jozue všeho Izraele, starších jeho i předních jeho soudců i správců jeho, řekl jim: Já jsem se sstaral a sešel věkem.
Jozue 23. - 3. A vy jste viděli všecko to, co jest učinil Hospodin Bůh váš všechněm národům těm před oblíčejem vaším; nebo Hospodin Bůh váš onť bojoval za vás.
Jozue 23. - 4. Pohleďte, losem rozdělil jsem vám ty národy pozůstalé v dědictví po pokoleních vašich od Jordánu, i všecky národy, kteréž jsem vyplénil až k moři velikému na západ slunce.
Jozue 23. - 5. Hospodin pak Bůh váš onť je vyžene od tváři vaší, a vypudí je před oblíčejem vaším, a vy dědičně obdržíte zemi jejich, jakož mluvil vám Hospodin Bůh váš.
Jozue 23. - 6. Protož zmužile se mějte, abyste ostříhali a činili všecko, což psáno jest v knize zákona Mojžíšova, a neodstupovali od něho na pravo ani na levo.
Jozue 23. - 7. Nesměšujte se s těmi národy, kteříž pozůstávají s vámi, a jména bohů jejich nepřipomínejte, ani skrze ně přisahejte, aniž jim služte, ani se jim klanějte.
Jozue 23. - 8. Ale přídržte se Hospodina Boha svého, jakož jste činili až do tohoto dne.
Jozue 23. - 9. I budeť, že jakož jest vyhnal Hospodin od tváři vaší národy veliké a silné, aniž ostál kdo před oblíčejem vaším až do tohoto dne:
Jozue 23. - 10. Tak jeden z vás honiti bude tisíc, nebo Hospodin Bůh váš onť bojuje za vás, jakož mluvil vám.
Jozue 23. - 11. Toho tedy nejpilnější buďte, abyste milovali Hospodina Boha svého.
Jozue 23. - 12. Nebo jestliže předce se odvrátíte, a připojíte se k těm pozůstalým národům, k těm, kteříž zůstávají mezi vámi, a vejdete s nimi v příbuzenství a smísíte se s nimi a oni s vámi:
Jozue 23. - 13. Tedy jistotně vězte, že Hospodin Bůh váš nebude více vyháněti všech národů těch od tváři vaší, ale budou vám osídlem a úrazem i bičem na bocích vašich, a trním v očích vašich, dokudž nezahynete z země této výborné, kterouž vám dal Hospodin Bůh váš.
Jozue 23. - 14. A hle, já nyní odcházím podlé způsobu všech lidí, poznejtež tedy vším srdcem svým a celou duší svou, že nepochybilo ani jedno slovo ze všech slov nejlepších, kteráž mluvil Hospodin Bůh váš o vás; všecko se naplnilo vám, ani jediné slovo z nich nepominulo.
Jozue 23. - 15. Jakož tedy naplnilo se vám dnes každé slovo dobré, kteréž mluvil k vám Hospodin Bůh váš, takť uvede na vás každé slovo zlé, dokudž nevyhladí vás z země této výborné, kterouž dal vám Hospodin Bůh váš,
Jozue 23. - 16. Jestliže přestoupíte smlouvu Hospodina Boha svého, kterouž přikázal vám, a jdouce, sloužiti budete bohům cizím, a klaněti se jim. I rozhěvá se prchlivost Hospodinova na vás, a zahynete rychle z země této výborné, kterouž vám dal.
Jozue 24. - 1. Shromáždil pak Jozue všecka pokolení Izraelská v Sichem a svolal starší Izraelské a přední z nich, i soudce a správce jejich, i postavili se před oblíčejem Božím.
Jozue 24. - 2. I řekl Jozue všemu lidu: Toto praví Hospodin Bůh Izraelský: Za řekou bydlili otcové vaši za starodávna, jmenovitě Táre, otec Abrahamův a otec Náchorův, a sloužili bohům cizím.
Jozue 24. - 3. I vzal jsem otce vašeho Abrahama z místa, kteréž jest za řekou, a provedl jsem jej skrze všecku zemi Kananejskou, a rozmnožil jsem símě jeho, dav jemu Izáka.
Jozue 24. - 4. A Izákovi dal jsem Jákoba a Ezau. I dal jsem Ezau horu Seir, aby vládl jí; Jákob pak a synové jeho sstoupili do Egypta.
Jozue 24. - 5. I poslal jsem Mojžíše a Arona, a zbil jsem Egypt, a když jsem to učinil u prostřed něho, potom vyvedl jsem vás.
Jozue 24. - 6. A vyvedl jsem otce vaše z Egypta, i přišli jste k moři, a honili Egyptští otce vaše s vozy a jezdci až k moři Rudému.
Jozue 24. - 7. Tedy volali k Hospodinu, kterýž postavil mrákotu mezi vámi a Egyptskými, a uvedl na ně moře, i zatopilo je; anobrž viděly oči vaše i to, co jsem učinil při Egyptu, a bydlili jste na poušti za dlouhý čas.
Jozue 24. - 8. Potom uvedl jsem vás do země Amorejského, kterýž bydlil za Jordánem, a bojovali s vámi; i dal jsem je v ruku vaši, a opanovali jste zemi jejich, a zahladil jsem je před tváří vaší.
Jozue 24. - 9. Povstal pak Balák syn Seforův, král Moábský, a bojoval s Izraelem; i poslav, povolal Baláma syna Beorova, aby zlořečil vám.
Jozue 24. - 10. Ale nechtěl jsem slyšeti Baláma, pročež stále dobrořečil vám, a tak vysvobodil jsem vás z ruky jeho.
Jozue 24. - 11. A když jste přešli Jordán, přišli jste k Jerichu; i bojovali proti vám muži Jericha, Amorejští, a Ferezejští, a Kananejští, a Hetejští, a Gergezejští, a Hevejští, a Jebuzejští, a dal jsem je v ruku vaši.
Jozue 24. - 12. Poslal jsem před vámi i sršně, kteřížto vyhnali je od tváři vaší, dva krále Amorejské; ne mečem ani lučištěm svým tys je vyhnal.
Jozue 24. - 13. A dal jsem vám zemi, v níž jste nepracovali, a města, kterýchž jste nestavěli, v nichž bydlíte; vinic a olivoví, kteréhož jste neštípili, užíváte.
Jozue 24. - 14. Protož nyní bojte se Hospodina, a služte jemu v dokonalosti a v pravdě, a odvrzte bohy, jimž sloužili otcové vaši za řekou a v Egyptě, a služte Hospodinu.
Jozue 24. - 15. Pakli se vám zdá zle sloužiti Hospodinu, vyvolte sobě dnes, komu byste sloužili, buď bohy, jimž sloužili otcové vaši, kteříž byli za řekou, buď bohy Amorejských, v jichž zemi bydlíte; jáť pak a dům můj sloužiti budeme Hospodinu.
Jozue 24. - 16. Jemuž odpověděl lid, řka: Odstup to od nás, abychom opustiti měli Hospodina a sloužiti bohům cizím.
Jozue 24. - 17. Nebo Hospodin Bůh náš onť jest, kterýž vyvedl nás i otce naše z země Egyptské, z domu služebnosti, a kterýž činil před očima našima znamení ta veliká, a choval nás na vší cestě, po níž jsme šli, a mezi všemi národy, skrze něž jsme prošli.
Jozue 24. - 18. A vypudil Hospodin všecky národy, zvláště Amorejského, obyvatele země této, před tváří naší; my také sloužiti budeme Hospodinu, nebo on jest Bůh náš.
Jozue 24. - 19. I řekl Jozue lidu: Nebudete moci sloužiti Hospodinu, nebo Bůh svatý jest, Bůh silný horlivý jest, nesnese nepravostí vašich a hříchů vašich.
Jozue 24. - 20. Jestliže byste opustíce Hospodina, sloužili bohům cizozemců, obrátí se a zle učiní vám, a zkazí vás, poněvadž prvé dobře učinil vám.
Jozue 24. - 21. Jemuž odpověděl lid: Nikoli, ale Hospodinu sloužiti budeme.
Jozue 24. - 22. I řekl Jozue lidu: Svědkové budete sami proti sobě, že jste sobě vyvolili Hospodina, abyste jemu sloužili. Tedy odpověděli: Svědkové jsme.
Jozue 24. - 23. Jimž on řekl: Odvrztež tedy nyní bohy cizozemců, kteříž jsou u prostřed vás, a nakloňte srdcí svých k Hospodinu Bohu Izraelskému.
Jozue 24. - 24. Odpověděl lid Jozue: Hospodinu Bohu našemu sloužiti a hlasu jeho poslouchati budeme.
Jozue 24. - 25. A tak učinil Jozue toho dne smlouvu s lidem, a předložil jim ustanovení a soudy v Sichem.
Jozue 24. - 26. A zapsal Jozue slova ta do knihy zákona Božího; vzav také kámen veliký, postavil jej tu pod dubem, kterýž byl u svatyně Hospodinovy.
Jozue 24. - 27. I řekl Jozue všemu lidu: Aj, kámen tento bude mezi námi na svědectví, nebo on slyšel všecka slova Hospodinova, kteráž mluvil s námi, a bude na svědectví proti vám, abyste snad neklamali proti Bohu svému.
Jozue 24. - 28. A rozpustil Jozue lid, jednoho každého do dědictví jeho.
Jozue 24. - 29. I stalo se po vykonání těch věcí, že umřel Jozue syn Nun, služebník Hospodinův, jsa ve stu a desíti letech.
Jozue 24. - 30. A pochovali ho v krajině dědictví jeho, v Tamnatsáre, kteréž jest na hoře Efraim k straně půlnoční hory Gás.
Jozue 24. - 31. I sloužil Izrael Hospodinu po všecky dny Jozue, i po všecky dny starších, kteříž dlouho živi byli po Jozue, a kteříž povědomi byli všech skutků Hospodinových, kteréž učinil Izraelovi.
Jozue 24. - 32. Kosti pak Jozefovy, kteréž byli vynesli synové Izraelští z Egypta, pochovali v Sichem, v dílu pole, kteréž koupil Jákob od synů Emora otce Sichemova za sto peněz; i byly u synů Jozefových v dědictví jejich.
Jozue 24. - 33. Eleazar také, syn Aronův, umřel, a pochovali jej na pahrbku Fínesa syna jeho, kterýž dán byl jemu na hoře Efraim.
Soudců 1. - 1. Stalo se pak po smrti Jozue, otázali se synové Izraelští Hospodina, řkouce: Kdo z nás potáhne proti Kananejskému napřed, aby bojoval s ním?
Soudců 1. - 2. Jimž řekl Hospodin: Juda nechť táhne, aj, dal jsem tu zemi v ruku jeho.
Soudců 1. - 3. (Řekl pak byl Juda Simeonovi bratru svému: Potáhni se mnou k dobývání losu mého, abychom bojovali proti Kananejskému, a já také potáhnu s tebou k dobývání losu tvého. I táhl s ním Simeon.
Soudců 1. - 4. Tedy vytáhl Juda, i dal Hospodin Kananejského a Ferezejského v ruce jejich, a porazili z nich v Bezeku deset tisíc mužů.
Soudců 1. - 5. Nebo nalezše Adonibezeka v Bezeku, bojovali proti němu, a porazili Kananejského i Ferezejského.
Soudců 1. - 6. Když pak utíkal Adonibezek, honili ho, a chytivše jej, zutínali mu palce u rukou i noh.
Soudců 1. - 7. Tedy řekl Adonibezek: Sedmdesáte králů s uťatými palci u rukou i noh svých sbírali drobty pod stolem mým; jakž jsem činil, tak odplatil mi Bůh. I přivedli jej do Jeruzaléma, a tam umřel.
Soudců 1. - 8. Nebo byli vybojovali synové Juda Jeruzalém, a vzavše jej, zbili obyvatele jeho ostrostí meče a město vypálili.
Soudců 1. - 9. Potom také vytáhli synové Judovi, aby bojovali proti Kananejskému, bydlícímu na horách při straně polední i na rovinách.
Soudců 1. - 10. Nebo byl vytáhl Juda proti Kananejskému, kterýž bydlil v Hebronu, (jméno pak Hebronu prvé bylo Kariatarbe,) a pobil Sesaie, a Achimana, a Tolmaie.
Soudců 1. - 11. A odtud byl táhl na obyvatele Dabir, (jméno pak Dabir prvé bylo Kariatsefer).
Soudců 1. - 12. Kdežto řekl Kálef: Kdo by dobyl Kariatsefer a vzal by je, dám jemu Axu dceru svou za manželku.
Soudců 1. - 13. Tedy dobyl ho Otoniel, syn Cenezův, bratra Kálefova mladšího, i dal jemu Axu dceru svou za manželku.
Soudců 1. - 14. Stalo se pak, že když přišla k němu, ponukla ho, aby prosil otce jejího za pole; i ssedla s osla. A řekl jí Kálef: Cožť jest?
Soudců 1. - 15. A ona odpověděla: Dej mi dar; poněvadžs mi dal zemi suchou, dej mi také studnice vod. I dal jí Kálef studnice v horních i dolních končinách.
Soudců 1. - 16. Synové také Cinejského, tchána Mojžíšova, odebrali se z města palmového s syny Juda na poušť Judovu, jenž jest k straně polední městu Arad; a odšedše, bydlili s lidem tím.
Soudců 1. - 17. Potom táhl Juda s Simeonem, bratrem svým, a porazili Kananejské přebývající v Sefat, a zkazili je. I nazváno jest jméno města toho Horma.
Soudců 1. - 18. Dobyl také Juda Gázy a pomezí jeho, i Aškalonu s pomezím jeho, též Akaronu a pomezí jeho.
Soudců 1. - 19. Nebo byl Hospodin s Judou, a vyhnal obyvatele hor, ale nevyhnal obyvatelů údolí, proto že vozy železné měli.
Soudců 1. - 20. I dali Kálefovi Hebron, jakož byl mluvil Mojžíš, a vyhnal odtud tři syny Enakovy.
Soudců 1. - 21. Jebuzejského pak, bydlícího v Jeruzalémě, nevyhnali synové Beniamin; protož bydlil Jebuzejský v Jeruzalémě s syny Beniamin až do tohoto dne.
Soudců 1. - 22. Vytáhla také i čeled Jozefova do Bethel, a Hospodin byl s nimi.
Soudců 1. - 23. Nebo shlédla čeled Jozefova Bethel, kteréhožto města jméno prvé bylo Lůza.
Soudců 1. - 24. Uzřevše pak ti špehéři muže vycházejícího z města, řekli jemu: Medle ukaž nám, kudy bychom mohli vjíti do města, a učinímeť milost.
Soudců 1. - 25. Kterýžto ukázal jim, kudy by mohli vjíti do města; i vyhubili to město mečem, muže pak toho se vší čeledí jeho propustili.
Soudců 1. - 26. I šel muž ten do země Hetejských, kdež vystavěl město, a nazval jméno jeho Lůza; to jest jméno jeho až do tohoto dne.
Soudců 1. - 27. Manasses také nevyhnal obyvatelů Betsan a městeček jeho, ani Tanach a městeček jeho, ani obyvatelů Dor a Jibleam, a Mageddo a městeček jejich; i počal Kananejský svobodně bydliti v zemi té.
Soudců 1. - 28. Když se pak zsilil Izrael, uvedl Kananejského pod plat, a maje jej vyhnati, nevyhnal.
Soudců 1. - 29. Efraim také nevyhnal Kananejského bydlícího v Gázer, protož bydlil Kananejský u prostřed něho v Gázer.
Soudců 1. - 30. Zabulon též nevyhnal obyvatelů Cetron, a obyvatelů Naalol, protož bydlil Kananejský u prostřed něho, a dával jemu plat.
Soudců 1. - 31. Asser také nevyhnal obyvatelů Acho a obyvatelů Sidonu, ani Ahalab, ani Achzib, ani Helba, ani Afek, ani Rohob.
Soudců 1. - 32. I bydlil Asser mezi Kananejskými obyvateli země té, nebo nevyhnal jich.
Soudců 1. - 33. Též Neftalím nevyhnal obyvatelů Betsemes, ani obyvatelů Betanat, protož bydlil mezi Kananajeskými přebývajícími v zemi té; a však obyvatelé Betsemes a Betanat dávali jim plat.
Soudců 1. - 34. Ssužovali pak Amorejští syny Dan na horách, tak že nedali jim scházeti do údolí.
Soudců 1. - 35. Nebo počal Amorejský svobodně bydliti na hoře Heres, v Aialon a v Salbim, ale když se zsilila ruka čeledi Jozefovy, uvedeni jsou pod plat.
Soudců 1. - 36. Pomezí pak Amorejského bylo od začátku hor Akrabim, od skály jejich i výše.
Soudců 2. - 1. Vstoupil pak anděl Hospodinův z Galgala do Bochim a řekl: Vyvedl jsem vás z Egypta a uvedl jsem vás do země, kterouž jsem s přísahou zaslíbil otcům vašim, a řekl jsem: Nezruším smlouvy své s vámi na věky.
Soudců 2. - 2. Vy také nečiňte smlouvy s obyvateli země této, oltáře jejich rozkopejte; ale neposlechli jste hlasu mého. Co jste to učinili?
Soudců 2. - 3. Pročež také jsem řekl: Nevyhladím jich před tváří vaší, ale budou vám jako trní, a bohové jejich budou vám osídlem.
Soudců 2. - 4. I stalo se, když mluvil anděl Hospodinův slova tato všechněm synům Izraelským, že pozdvihl hlasu svého lid a plakal.
Soudců 2. - 5. I nazvali jméno místa toho Bochim, a obětovali tu Hospodinu.
Soudců 2. - 6. Rozpustil pak byl Jozue lid, a rozešli se synové Izraelští, jeden každý do dědictví svého, aby vládli zemí.
Soudců 2. - 7. I sloužil lid Hospodinu po všecky dny Jozue, a po všecky dny starších, kteříž dlouho živi byli po Jozue, jenž viděli všecky skutky veliké Hospodinovy, kteréž učinil Izraelovi.
Soudců 2. - 8. Ale když umřel Jozue syn Nun, služebník Hospodinův, jsa ve stu a desíti letech,
Soudců 2. - 9. A pochovali ho v krajině dědictví jeho, v Tamnatheres, na hoře Efraim, k straně půlnoční hory Gás;
Soudců 2. - 10. Také když všecken věk ten připojen jest k otcům svým, a povstal jiný věk po nich, kteříž neznali Hospodina, ani skutků, kteréž učinil Izraelovi:
Soudců 2. - 11. Tedy činili synové Izraelští to, což jest zlého před očima Hospodinovýma, a sloužili modlám,
Soudců 2. - 12. Opustivše Hospodina Boha otců svých, kterýž je vyvedl z země Egyptské, a odešli za bohy cizími, bohy těch národů, kteříž byli vůkol nich, a klaněli se jim; pročež popudili Hospodina.
Soudců 2. - 13. Nebo opustivše Hospodina, sloužili Bálovi i Astarotům.
Soudců 2. - 14. I rozpálila se prchlivost Hospodinova na Izraele, a vydal je v ruku loupežníků, kteříž je zloupili; vydal je, pravím, v ruku nepřátel jejich vůkol, tak že nemohli více ostáti před nepřátely svými.
Soudců 2. - 15. Kamžkoli vycházeli, ruka Hospodinova byla proti nim ke zlému, jakož byl mluvil Hospodin, a jakož byl zapřisáhl jim Hospodin; i ssouženi byli náramně.
Soudců 2. - 16. Vzbuzoval pak Hospodin soudce, kteříž vysvobozovali je z rukou zhoubců jejich.
Soudců 2. - 17. Ale ani soudců svých neposlouchali, nebo smilnili, odcházejíce za bohy cizími, a klaněli se jim. Odcházeli rychle s cesty, po kteréž chodili otcové jejich, tak že poslouchati majíce přikázaní Hospodinových, nečinili toho.
Soudců 2. - 18. A když vzbuzoval jim Hospodin soudce, býval Hospodin s každým soudcím, a vysvobozoval je z ruky nepřátel jejich po všecky dny soudce; (nebo želel Hospodin naříkání jejich, k němuž je přivodili ti, kteříž je ssužovali a utiskali).
Soudců 2. - 19. Po smrti pak soudce navracejíce se zase, pohoršovali cest svých více nežli otcové jejich, odcházejíce za bohy cizími, a sloužíce i klanějíce se jim; nic neulevili z skutků jejich zlých a cesty jejich převrácené.
Soudců 2. - 20. Protož rozpálila se prchlivost Hospodinova proti Izraelovi, a řekl: Proto že přestoupil národ tento smlouvu mou, kterouž jsem učinil s otci jejich, a neposlouchali hlasu mého:
Soudců 2. - 21. Já také více nevyhladím žádného od tváři jejich z národů, kterýchž zanechal Jozue, když umřel,
Soudců 2. - 22. Abych skrze ně zkušoval Izraele, budou-li ostříhati cesty přikázaní Hospodinových, chodíce v nich, jakož ostříhali otcové jejich, čili nic.
Soudců 2. - 23. I zanechal Hospodin národů těch, a nevyhnal jich rychle, aniž dal jich v ruku Jozue.
Soudců 3. - 1. Tito pak jsou národové, kterýchž zanechal Hospodin, aby skrze ně zkušoval Izraele,totiž všech, kteříž nevěděli o žádných válkách Kananejských,
Soudců 3. - 2. Aby aspoň zvěděli věkové synů Izraelských, a poznali, co jest to válka, čehož první něvěděli:
Soudců 3. - 3. Patero knížat Filistinských, a všickni Kananejští a Sidonští a Hevejští bydlící na hoře Libánské od hory Balhermon až tam, kudy se vchází do Emat.
Soudců 3. - 4. Ti pozůstali, aby zkušován byl skrze ně Izrael, a aby známé bylo, budou-li poslouchati přikázaní Hospodinových, kteráž přikázal otcům jejich skrze Mojžíše.
Soudců 3. - 5. Bydlili tedy synové Izraelští u prostřed Kananejských, Hetejských a Amorejských, a Ferezejských a Hevejských a Jebuzejských,
Soudců 3. - 6. A brali sobě dcery jejich za manželky, a dcery své dávali synům jejich, a sloužili bohům jejich.
Soudců 3. - 7. Činili tedy synové Izraelští to, což jest zlého před očima Hospodinovýma, a zapomenuvše se na Hospodina Boha svého, sloužili Bálům a Asserotům.
Soudců 3. - 8. Protož rozpálila se prchlivost Hospodinova na Izraele, a vydal jej v ruku Chusana Risataimského, krále Syrského v Mezopotamii; i sloužili synové Izraelští Chusanovi Risataimskému osm let.
Soudců 3. - 9. Volali pak synové Izraelští k Hospodinu, i vzbudil Hospodin vysvoboditele synům Izraelským, aby je vysvobodil, Otoniele syna Cenezova bratra Kálefova mladšího,
Soudců 3. - 10. Na němž byl duch Hospodinův, a soudil lid Izraelský. Když pak vytáhl k boji, dal Hospodin v ruce jeho Chusana Risataimského, krále Syrského, a zmocnila se ruka jeho nad Chusanem Risataimským.
Soudců 3. - 11. A tak v pokoji byla země za čtyřidceti let; i umřel Otoniel, syn Cenezův.
Soudců 3. - 12. Takž opět činili synové Izraelští to, což jest zlého před očima Hospodinovýma. I zsilil Hospodin Eglona, krále Moábského, proti Izraelovi, proto že činili zlé věci před očima Hospodinovýma.
Soudců 3. - 13. Nebo shromáždil k sobě syny Ammonovy a Amalechovy, a vytáh, porazil Izraele, a opanovali město palmové.
Soudců 3. - 14. I sloužili synové Izraelští Eglonovi králi Moábskému osmnácte let.
Soudců 3. - 15. Potom volali synové Izraelští k Hospodinu. I vzbudil jim Hospodin vysvoboditele Ahoda, syna Gery Beniaminského, muže rukou pravou nevládnoucího. I poslali synové Izraelští po něm dar Eglonovi králi Moábskému.
Soudců 3. - 16. (Připravil pak sobě Ahod meč na obě straně ostrý, lokte zdélí, a připásal jej sobě pod šaty svými po pravé straně.)
Soudců 3. - 17. I přinesl dar Eglonovi králi Moábskému. Eglon pak byl člověk velmi tlustý.
Soudců 3. - 18. A když dodal daru, propustil lid, kterýž byl přinesl dar.
Soudců 3. - 19. Sám pak vrátiv se od lomů blízko Galgala, řekl: Tajnou věc mám k tobě, ó králi. I řekl král: Mlč. A vyšli od něho všickni, kteříž stáli při něm.
Soudců 3. - 20. Tehdy Ahod přistoupil k němu, (on pak seděl na paláci letním sám). I řekl mu Ahod: Řeč Boží mám k tobě. I vstal z stolice své.
Soudců 3. - 21. Tedy sáhna Ahod rukou svou levou, vzal meč u pravého boku svého a vrazil jej do břicha jeho,
Soudců 3. - 22. Tak že i jilce za ostřím vešly tam, a zavřel se tukem meč, (nebo nevytáhl meče z břicha jeho;) i vyšla lejna.
Soudců 3. - 23. Potom vyšel Ahod přes síň, a zavřel dvéře paláce po sobě, a zamkl.
Soudců 3. - 24. Když pak on odšel, služebníci jeho přišedše, uzřeli, a hle, dvéře palácu zamčíny. Tedy řekli: Jest na potřebě v pokoji letním.
Soudců 3. - 25. A když očekávali dlouho, až se styděli, a aj, neotvíral dveří paláce, tedy vzali klíč a otevřeli, a hle, pán jejich leží na zemi mrtvý.
Soudců 3. - 26. Ahod pak mezi tím, když oni prodlévali, ušel, a přešed lomy, přišel do Seirat.
Soudců 3. - 27. A přišed k svým, troubil v troubu na hoře Efraim; i sstoupili s ním synové Izraelští s hory, a on napřed šel.
Soudců 3. - 28. Nebo řekl jim: Poďte za mnou, dalť jest zajisté Hospodin Moábské, nepřátely vaše, v ruku vaši. Tedy táhli za ním, a vzavše Moábským brody Jordánské, nedali žádnému přejíti.
Soudců 3. - 29. I pobili tehdáž Moábských okolo desíti tisíc mužů, každého bohatého a všelikého silného muže, aniž kdo ušel.
Soudců 3. - 30. I snížen jest Moáb v ten den pod mocí Izraele, a pokoj měla země za osmdesáte let.
Soudců 3. - 31. Po něm pak byl Samgar, syn Anatův, a pobil Filistinských šest set mužů ostnem volů, a vysvobodil i on Izraele.
Soudců 4. - 1. Po smrti pak Ahoda činili opět synové Izraelští to, což jest zlého před očima Hospodinovýma.
Soudců 4. - 2. I vydal je Hospodin v ruce Jabína krále Kananejského, kterýž kraloval v Azor; (a kníže vojska jeho byl Zizara), sám pak bydlil v Haroset pohanském.
Soudců 4. - 3. Tedy volali synové Izraelští k Hospodinu; nebo devět set vozů železných měl, a on násilně ssužoval Izraele za dvadceti let.
Soudců 4. - 4. Debora pak žena prorokyně, manželka Lapidotova, soudila lid Izraelský toho času.
Soudců 4. - 5. (A bydlila Debora pod palmou, mezi Ráma a mezi Bethel na hoře Efraim), i chodili k ní synové Izraelští k soudu.
Soudců 4. - 6. Kterážto poslavši, povolala Baráka, syna Abinoemova, z Kádes Neftalímova, a řekla jemu: Zdaližť nerozkázal Hospodin Bůh Izraelský: Jdi, a shromáždě lid na horu Tábor, vezmi s sebou deset tisíc mužů z synů Neftalím a z synů Zabulon.
Soudců 4. - 7. Nebo přitáhnu k tobě ku potoku Císon Zizaru kníže vojska Jabínova, a vozy jeho i množství jeho, a dám jej v ruku tvou.
Soudců 4. - 8. I řekl jí Barák: Půjdeš-li se mnou, půjdu; pakli nepůjdeš se mnou, nepůjdu.
Soudců 4. - 9. Kteráž odpověděla: Jáť zajisté půjdu s tebou, ale nebudeť s slávou tvou cesta, kterouž půjdeš, nebo v ruku ženy dá Hospodin Zizaru. Tedy vstavši Debora, šla s Barákem do Kádes.
Soudců 4. - 10. Svolav pak Barák Zabulonské a Neftalímské do Kádes, vyvedl za sebou deset tisíc mužů; a šla s ním i Debora.
Soudců 4. - 11. Heber pak Cinejský oddělil se od Kaina, od synů Chobab, tchána Mojžíšova, a rozbil stany své až k Elon v Sananim, jenž jest v Kádes.
Soudců 4. - 12. Oznámeno pak bylo Zizarovi, že vytáhl Barák syn Abinoemův na horu Tábor.
Soudců 4. - 13. Protož shromáždil Zizara všecky vozy své, devět set vozů železných, a všecken lid, kterýž měl s sebou z Haroset pohanského, ku potoku Císon.
Soudců 4. - 14. I řekla Debora Barákovi: Vstaň, nebo tento jest den, v němž dal Hospodin Zizaru v ruku tvou. Zdali Hospodin nevyšel před tebou? I sstoupil Barák s hory Tábor, a deset tisíc mužů za ním.
Soudců 4. - 15. A porazil Hospodin Zizaru a všecky ty vozy, i všecka ta vojska ostrostí meče před Barákem; a sskočiv Zizara s vozu, utíkal pěšky.
Soudců 4. - 16. Ale Barák honil ty vozy a vojsko až do Haroset pohanského; i padlo všecko vojsko Zizarovo od ostrosti meče, tak že nezůstalo ani jednoho.
Soudců 4. - 17. Zizara pak utíkal pěšky k stanu Jáhel, manželky Hebera Cinejského; nebo pokoj byl mezi Jabínem králem Azor a mezi čeledí Hebera Cinejského.
Soudců 4. - 18. I vyšedši Jáhel v cestu Zizarovi, řekla jemu: Uchyl se, pane můj, uchyl se ke mně, neboj se. I uchýlil se k ní do stanu, a přistřela jej huní.
Soudců 4. - 19. Kterýž řekl jí: Dej mi, prosím, píti maličko vody, nebo žízním. A otevřevši nádobu mléčnou, dala mu píti a přikryla ho.
Soudců 4. - 20. Řekl také jí: Stůj u dveří stanu, a při-šel-li by kdo, a ptal se tebe, řka: Jest-li zde kdo? odpovíš: Není.
Soudců 4. - 21. Potom vzala Jáhel manželka Heberova hřeb od stanu, vzala též kladivo v ruku svou, a všedši k němu tiše, vrazila hřeb do židovin jeho, až uvázl v zemi; (nebo ustav, tvrdě byl usnul), a tak umřel.
Soudců 4. - 22. A aj, Barák honil Zizaru. I vyšla Jáhel vstříc jemu, a řekla mu: Poď, a ukážiť muže, kteréhož hledáš. I všel k ní, a aj, Zizara ležel mrtvý na zemi, a hřeb v židovinách jeho.
Soudců 4. - 23. A tak ponížil Bůh toho dne Jabína krále Kananejského před syny Izraelskými.
Soudců 4. - 24. I dotírala ruka synů Izraelských vždy více, a silila se proti Jabínovi králi Kananejskému, až i vyhladili téhož Jabína krále Kananejského.
Soudců 5. - 1. Zpívala pak písničku Debora a Barák syn Abinoemův v ten den, řkouc:
Soudců 5. - 2. Pro pomstu učiněnou v Izraeli, a pro lid, kterýž se k tomu dobrovolně měl, dobrořečte Hospodinu.
Soudců 5. - 3. Slyštež králové, a ušima pozorujte knížata, já, já zpívati budu Hospodinu, žalmy zpívati budu Hospodinu Bohu Izraelskému.
Soudců 5. - 4. Hospodine, když jsi vyšel z Seir, když jsi se bral z pole Edomského, třásla se země, nebesa dštila, a oblakové déšť vydali.
Soudců 5. - 5. Hory se rozplynuly od tváři Hospodinovy, i ta hora Sinai třásla se před tváří Hospodina Boha Izraelského.
Soudců 5. - 6. Za dnů Samgara syna Anatova, a za dnů Jáhel spustly silnice, kteříž pak šli stezkami, zacházeli cestami křivými.
Soudců 5. - 7. Spustly vsi v Izraeli, spustly, pravím, až jsem povstala já Debora, povstala jsem matka v Izraeli.
Soudců 5. - 8. Kterýžto kdyžkoli sobě zvoloval bohy nové, tedy bývala válka v branách, pavézy pak ani kopí nebylo vidíno mezi čtyřidcíti tisíci v Izraeli.
Soudců 5. - 9. Srdce mé nakloněno jest k správcům Izraelským a k těm, kteříž tak ochotní byli mezi jinými. Dobrořečtež Hospodinu.
Soudců 5. - 10. Kteříž jezdíte na bílých oslicích, kteříž bydlíte při Middin, a kteříž chodíte po cestách, vypravujtež,
Soudců 5. - 11. Že vzdálen hluk střelců na místech, kdež se voda váží; i tam vypravujte hojnou spravedlnost Hospodinovu, hojnou spravedlnost k obyvatelům vsí jeho v Izraeli; tehdážť vstupovati bude k branám lid Hospodinův.
Soudců 5. - 12. Povstaň, povstaň, Deboro, povstaniž, povstaniž a vypravuj píseň, povstaň, Baráku, a zajmi jaté své, synu Abinoemův.
Soudců 5. - 13. Tehdážtě potlačenému dopomoženo k opanování silných reků z lidu; Hospodintě mi ku panování dopomohl nad silnými.
Soudců 5. - 14. Z Efraima kořen jejich bojoval proti Amalechitským; za tebou, Efraime, Beniamin s lidem tvým; z Machira táhli vydavatelé zákona, a z Zabulona písaři.
Soudců 5. - 15. Knížata také z Izachar s Deborou, ano i všecko pokolení Izacharovo, jako i Barák do údolí poslán jest pěšky, ale veliké hrdiny u sebe jsou v podílu Rubenovu.
Soudců 5. - 16. Jak jsi mohl mlče seděti mezi dvěma ohradami, poslouchaje řvání stád? Veliké hrdiny u sebe jsou v podílu Rubenovu.
Soudců 5. - 17. Zdali i Galád před Jordánem nebydlil? Ale Dan proč zůstal při lodech? Asser seděl na břehu mořském, a v lomích svých bydlil.
Soudců 5. - 18. Zabulon, lid udatný, vynaložil duši svou na smrt, též i Neftalím na vysokých místech pole.
Soudců 5. - 19. Králové přitáhše, bojovali, tehdáž bojovali králové Kananejští v Tanach při vodách Mageddo, a však kořisti stříbra nevzali.
Soudců 5. - 20. S nebe bojováno, hvězdy z míst svých bojovaly proti Zizarovi.
Soudců 5. - 21. Potok Císon smetl je, potok Kedumim, potok Císon; všecko to pošlapala jsi, duše má, udatně.
Soudců 5. - 22. Tehdáž otloukla se kopyta koňů od dupání velikého pod jezdci silnými.
Soudců 5. - 23. Zlořečte Merozu, praví anděl Hospodinův, zlořečte velice obyvatelům jeho, nebo nepřišli na pomoc Hospodinu, ku pomoci Hospodinu proti silným.
Soudců 5. - 24. Požehnaná buď nad jiné ženy Jáhel, manželka Hebera Cinejského, nad ženy v staních bydlící buď požehnaná.
Soudců 5. - 25. On vody žádal, ona mléka dala, v koflíku knížecím podala másla.
Soudců 5. - 26. Levou ruku svou k hřebu vztáhla, a pravou ruku svou k kladivu dělníků, i udeřila Zizaru, a ztloukla hlavu jeho, probodla a prorazila židoviny jeho.
Soudců 5. - 27. U noh jejích skrčil se, padl, ležel, u noh jejích skrčil se, padl; kdež se skrčil, tu padl zabitý.
Soudců 5. - 28. Vyhlídala z okna skrze mříži, a naříkala matka Zizarova, řkuci: Proč se tak dlouho vůz jeho nevrací? Proč prodlévají vraceti se domů vozové jeho?
Soudců 5. - 29. Moudřejší pak z předních služebnic jejích odpovídaly, i ona sama také sobě odpovídala:
Soudců 5. - 30. Zdali ale dosáhli něčeho, a dělí kořisti? Děvečku jednu neb dvě na každého muže, loupeže rozdílných barev samému Zizarovi, kořisti rozdílných barev krumpovaným dílem, roucho rozdílných barev krumpovaným dílem na hrdlo loupežníků.
Soudců 5. - 31. Tak ať zahynou všickni nepřátelé tvoji, ó Hospodine, tebe pak milující ať jsou jako slunce vzcházející v síle své. I byla v pokoji země za čtyřidceti let.
Soudců 6. - 1. Činili pak synové Izraelští to, což jest zlého před očima Hospodinovýma, i vydal je Hospodin v ruku Madianským za sedm let.
Soudců 6. - 2. A zmocnila se velmi ruka Madianských nad Izraelem, tak že synové Izraelští před Madianskými zdělali sobě jámy, kteréž jsou na horách, a jeskyně a pevnosti.
Soudců 6. - 3. A bývalo, že jakž co oseli Izraelští, přitáhl Madian a Amalech a národ východní, povstávaje proti nim.
Soudců 6. - 4. Kteřížto rozbijeli stany proti nim, a kazili úrody země, až kudy se vchází do Gázy, a nenechávali potravy v Izraeli, ani ovce, ani vola, ani osla.
Soudců 6. - 5. Nebo i sami i s stády svými i s stany přitáhli, a jako kobylky ve množství přicházívali, aniž jich neb velbloudů jejich byl počet; tak přicházejíce do země, hubili ji.
Soudců 6. - 6. Tedy znuzen byl velmi Izrael od Madianských, protož volali synové Izraelští k Hospodinu.
Soudců 6. - 7. Když pak volali synové Izraelští k Hospodinu příčinou Madianských,
Soudců 6. - 8. Poslal Hospodin muže proroka k synům Izraelským, a řekl jim: Takto praví Hospodin Bůh Izraelský: Já jsem vás vyvedl z Egypta, a vyvedl jsem vás z domu služby,
Soudců 6. - 9. A vytrhl jsem vás z rukou Egyptských a z rukou všech, jenž vás ssužovali, kteréž jsem vyhnal před tváří vaší, a dal jsem vám zemi jejich.
Soudců 6. - 10. I řekl jsem vám: Já jsem Hospodin Bůh váš, nebojte se bohů Amorejských, v jejichž zemi bydlíte. Ale neposlechli jste hlasu mého.
Soudců 6. - 11. Tedy přišel anděl Hospodinův a posadil se pod dubem, jenž byl v Ofra, kteréž bylo Joasa Abiezeritského. Gedeon pak syn jeho mlátil obilí na humně, aby vezma, utekl s tím před Madianskými.
Soudců 6. - 12. I ukázal se jemu anděl Hospodinův, a řekl jemu: Hospodin s tebou, muži udatný.
Soudců 6. - 13. Odpověděl jemu Gedeon: Ó Pane můj, jestliže Hospodin s námi jest, pročež pak na nás přišlo všecko toto? A kde jsou všickni divové jeho, o kterýchž vypravovali nám otcové naši, řkouce: Zdaliž nás z Egypta nevyvedl Hospodin? A nyní opustil nás Hospodin a vydal v ruku Madianských.
Soudců 6. - 14. A pohleděv na něj Hospodin, řekl: Jdi v této síle své, a vysvobodíš Izraele z ruky Madianských. Zdaliž jsem tě neposlal?
Soudců 6. - 15. Kterýž odpověděl jemu: Poslyš mne, Pane můj, čím já vysvobodím Izraele? Hle, rod můj chaterný jest v pokolení Manassesovu, a já nejmenší v domě otce svého.
Soudců 6. - 16. Tedy řekl jemu Hospodin: Poněvadž já budu s tebou, protož zbiješ Madianské jako muže jednoho.
Soudců 6. - 17. Jemuž on řekl: Prosím, jestliže jsem nalezl milost před očima tvýma, dej mi znamení, že ty mluvíš se mnou.
Soudců 6. - 18. Prosím, neodcházej odsud, až zase přijdu k tobě, a vynesu obět svou a položím před tebou. Odpověděl on: Jáť posečkám, až se navrátíš.
Soudců 6. - 19. Tedy Gedeon všed do domu, připravil kozelce, a po měřici mouky přesných chlebů. I vložil maso do koše, a polívku vlil do hrnce, i vynesl to k němu pod dub a obětoval.
Soudců 6. - 20. I řekl jemu anděl Boží: Vezmi to maso a chleby ty nekvašené, a polož na tuto skálu, a polívkou polej. I učinil tak.
Soudců 6. - 21. Potom zdvihl anděl Hospodinův konec holi, kterouž měl v rukou svých, a dotekl se masa a chlebů přesných; i vystoupil oheň z skály té, a spálil to maso i chleby přesné. A v tom anděl Hospodinův odšel od očí jeho.
Soudců 6. - 22. A vida Gedeon, že by anděl Hospodinův byl, řekl: Ach, Panovníče Hospodine, proto-liž jsem viděl anděla Hospodinova tváří v tvář, abych umřel?
Soudců 6. - 23. I řekl jemu Hospodin: Měj pokoj, neboj se, neumřeš.
Soudců 6. - 24. Protož vzdělal tu Gedeon oltář Hospodinu, a nazval jej: Hospodin pokoje, a až do tohoto dne ještě jest v Ofra Abiezeritského.
Soudců 6. - 25. Stalo se pak té noci, že řekl jemu Hospodin: Vezmi volka vyspělého, kterýž jest otce tvého, totiž volka toho druhého sedmiletého, a zboříš oltář Bálův, kterýž jest otce tvého, háj také, kterýž jest vedlé něho, posekáš.
Soudců 6. - 26. A vzděláš oltář Hospodinu Bohu svému na vrchu skály této, na rovině její, a vezma volka toho druhého, obětovati budeš obět zápalnou s dřívím háje, kterýž posekáš.
Soudců 6. - 27. Tedy vzal Gedeon deset mužů z služebníků svých, a učinil, jakž mluvil jemu Hospodin; a boje se čeledi otce svého a mužů města, neučinil toho ve dne, ale v noci.
Soudců 6. - 28. Když pak vstali muži města ráno, uzřeli zbořený oltář Bálův, a háj, kterýž byl vedlé něho, že byl posekaný, a volka toho druhého obětovaného v obět zápalnou na oltáři v nově vzdělaném.
Soudců 6. - 29. I mluvili jeden k druhému: Kdo to udělal? A vyhledávajíce, vyptávali se a pravili: Gedeon syn Joasův to učinil.
Soudců 6. - 30. Tedy řekli muži města k Joasovi: Vyveď syna svého, ať umře, proto že zbořil oltář Bálův, a že posekal háj, kterýž byl vedlé něho.
Soudců 6. - 31. Odpověděl Joas všechněm stojícím před sebou: A což se vy nesnadniti chcete o Bále? Zdali vy jej vysvobodíte? Kdož by se zasazoval o něj, ať jest zabit hned jitra tohoto. Jestližeť jest bohem, nechať se sám zasazuje o to, že jest rozbořen oltář jeho.
Soudců 6. - 32. I nazval jej toho dne Jerobálem, řka: Nechť se zasadí Bál proti němu, že zbořil oltář jeho.
Soudců 6. - 33. Tedy všickni Madianští a Amalechitští a národové východní shromáždili se spolu, a přešedše Jordán, položili se v údolí Jezreel.
Soudců 6. - 34. Duch pak Hospodinův posilnil Gedeona, kterýžto zatroubiv v troubu, svolal Abiezeritské k sobě.
Soudců 6. - 35. A poslal posly ke všemu pokolení Manassesovu, a svoláno jest k němu; poslal též posly k Asserovi, k Zabulonovi a k Neftalímovi, i přitáhli jim na pomoc.
Soudců 6. - 36. Tedy mluvil Gedeon k Bohu: Vysvobodíš-li skrze ruku mou Izraele, jakož jsi mluvil,
Soudců 6. - 37. Aj, já položím rouno toto na humně. Jestliže rosa bude toliko na rouně, a na vší zemi vůkol sucho, tedy věděti budu, že vysvobodíš skrze ruku mou Izraele, jakož jsi mluvil.
Soudců 6. - 38. I stalo se tak. Nebo vstav nazejtří, stlačil rouno, a vyžďal rosu z něho, i byl plný koflík vody.
Soudců 6. - 39. Řekl také Gedeon Bohu: Nerozpaluj se prchlivost tvá proti mně, že promluvím ještě jednou. Prosím, nechažť zkusím ještě jednou na rouně. Nechť jest, prosím, samo rouno suché, a na vší zemi rosa.
Soudců 6. - 40. I učinil Bůh té noci tak, a bylo samo rouno suché, a na vší zemi byla rosa.
Soudců 7. - 1. Tedy vstav ráno Jerobál, (jenž jest Gedeon), i všecken lid, kterýž byl s ním, položili se při studnici Charod, vojska pak Madianských byla jim na půlnoci před vrchem More v údolí.
Soudců 7. - 2. I řekl Hospodin Gedeonovi: Příliš mnoho jest lidu s tebou, protož nedám Madianských v ruce jejich, aby se nechlubil Izrael proti mně, řka: Ruka má spomohla mi.
Soudců 7. - 3. A protož provolej hned, ať slyší lid, a řekni: Kdo jest strašlivý a lekavý, navrať se zase, a odejdi ráno pryč k hoře Galád. I navrátilo se z lidu dvamecítma tisíců, a deset tisíc zůstalo.
Soudců 7. - 4. Řekl opět Hospodin Gedeonovi: Ještě jest mnoho lidu; kaž jim sstoupiti k vodám, a tam jej tobě zkusím. I bude, že o komžkoli řeknu: Tento půjde s tebou, ten ať s tebou jde, a o komžkoli řeknu tobě: Tento nepůjde s tebou, ten ať nechodí.
Soudců 7. - 5. I kázal sstoupiti lidu k vodám, a řekl Hospodin k Gedeonovi: Každého, kdož chlemtati bude jazykem svým z vody, jako chlemce pes, postavíš obzvláštně, tolikéž každého, kdož se přisehne na kolena svá ku pití.
Soudců 7. - 6. I byl počet těch, kteříž chlemtali, rukama svýma k ústům svým vodu nosíce, tři sta mužů, ostatek pak všeho lidu sehnuli se na kolena svá ku pití vody.
Soudců 7. - 7. I řekl Hospodin Gedeonovi: Ve třech stech mužů, kteříž chlemtali, vysvobodím vás, a vydám Madianské v ruku tvou, ale ostatek všeho lidu nechť se vrátí, jeden každý k místu svému.
Soudců 7. - 8. A protož nabral ten lid v ruce své potravy a trouby své; jiné pak muže Izraelské všecky propustil, jednoho každého do stanů jejich, toliko tři sta těch mužů zanechal při sobě. Vojska pak Madianských ležela pod ním v údolí.
Soudců 7. - 9. I stalo se, že noci té řekl jemu Hospodin: Vstana, sstup k vojsku, nebo dal jsem je v ruku tvou.
Soudců 7. - 10. Pakli nesmíš sjíti sám, sejdi s Půrou služebníkem svým do vojska,
Soudců 7. - 11. A uslyšíš, co mluviti budou; i posilní se z toho ruce tvé, tak že směle půjdeš proti vojsku tomu. Sstoupil tedy on a Půra služebník jeho k kraji oděnců, kteříž byli v vojště.
Soudců 7. - 12. Madian pak a Amalech i všecken lid východní leželi v údolí, jako kobylky u velikém množství, ani velbloudů jejich počtu nebylo, jako písek, kterýž jest na břehu mořském v nesčíslném množství.
Soudců 7. - 13. A když přišel Gedeon, aj, jeden vypravoval bližnímu svému sen, a řekl: Hle, zdálo mi se, že pecen chleba ječmenného valil se do vojska Madianského, a přivaliv se na každý stan, udeřil na něj, až padl, a podvrátil jej svrchu, a tak ležel každý stan.
Soudců 7. - 14. Jemužto odpovídaje bližní jeho, řekl: Není to nic jiného, jediné meč Gedeona syna Joasova, muže Izraelského; dalť jest Bůh v ruku jeho Madianské i všecka tato vojska.
Soudců 7. - 15. Stalo se pak, že když uslyšel Gedeon vypravování snu i vyložení jeho, poklonil se Bohu, a vrátiv se k vojsku Izraelskému, řekl: Vstaňte, nebo dal Hospodin v ruku vaši vojska Madianská.
Soudců 7. - 16. Rozdělil tedy tři sta mužů na tři houfy, a dal trouby v ruku každému z nich a báně prázdné, a v prostředku těch bání byly pochodně.
Soudců 7. - 17. I řekl jim: Jakž na mně uzříte, tak učiníte; nebo hle, já vejdu na kraj vojska, a jakž já tehdáž budu dělati, tak uděláte.
Soudců 7. - 18. Nebo troubiti budu já v troubu i všickni, jenž se mnou budou, tehdy vy také troubiti budete v trouby vůkol všeho vojska, a řeknete: Meč Hospodinův a Gedeonův.
Soudců 7. - 19. Všel tedy Gedeon a sto mužů, kteříž s ním byli, na kraj vojska při začátku bdění prostředního, jen že byli proměnili stráž; i troubili v trouby, a roztřískali báně, kteréž měli v rukou svých.
Soudců 7. - 20. Tedy ti tři houfové troubili v trouby, rozstřískavše báně, a drželi v ruce své levé pochodně, v pravé pak ruce své trouby, aby troubili, i křičeli: Meč Hospodinův a Gedeonův.
Soudců 7. - 21. A postavili se každý na místě svém vůkol ležení; i zděšena jsou všecka vojska, a křičíce, utíkali.
Soudců 7. - 22. Když pak troubilo v trouby těch tři sta mužů, obrátil Hospodin meč jednoho proti druhému, a to po všem ležení. Utíkalo tedy vojsko až k Betseta do Zererat, a až ku pomezí Abelmehula u Tebat.
Soudců 7. - 23. Shromáždivše se pak muži Izraelští z Neftalím a z Asser a ze všeho pokolení Manassesova, honili Madianské.
Soudců 7. - 24. I rozeslal Gedeon posly na všecky hory Efraimské, řka: Vyjděte v cestu Madianským, a zastupte jim vody až k Betabaře a Jordánu. Tedy shromáždivše se všickni muži Efraim, zastoupili vody až k Betabaře a Jordánu.
Soudců 7. - 25. A chytili dvé knížat Madianských, Goréba a Zéba. I zabili Goréba na skále Goréb a Zéba zabili v lisu Zéb, a honili Madianské, hlavu pak Gorébovu a Zébovu přinesli k Gedeonovi za Jordán.
Soudců 8. - 1. Muži pak Efraim řekli jemu: Co jsi nám to učinil, že jsi nepovolal nás, když jsi táhl k boji proti Madianským? A tuze se na něj domlouvali.
Soudců 8. - 2. Jimž odpověděl: Zdaž jsem co takového provedl, jako vy? Zdaliž není lepší paběrování Efraimovo, než vinobraní Abiezerovo?
Soudců 8. - 3. V ruce vaše dal Bůh knížata Madianská Goréba a Zéba, a co jsem já mohl takového učiniti, jako vy? I spokojil se duch jejich k němu, když mluvil ta slova.
Soudců 8. - 4. Když pak přišel Gedeon k Jordánu, přešel jej, a tři sta mužů, kteříž byli s ním, ustalí, honíce nepřátely.
Soudců 8. - 5. Protož řekl mužům Sochot: Dejte, prosím, po pecníku chleba lidu, kterýž za mnou jde, nebo ustali, a já honím Zebaha a Salmuna, krále ty Madianské.
Soudců 8. - 6. I řekl jemu jeden z knížat Sochot: Což již moc Zebahova a Salmunova jest v ruce tvé, abychom dali vojsku tvému chleba?
Soudců 8. - 7. Jimž řekl Gedeon: Z té příčiny, když dá Hospodin Zebaha a Salmuna v ruku mou, tehdy zmrskám těla vaše trním a bodláčím z pouště té.
Soudců 8. - 8. I táhl odtud do Fanuel, a podobně mluvil k nim, ale obyvatelé Fanuel odpověděli jemu tolikéž, jako muži Sochot.
Soudců 8. - 9. I řekl obyvatelům Fanuel: Když se navrátím v pokoji, zbořím věži tuto.
Soudců 8. - 10. Zebah pak a Salmun byli v Karkara spolu s vojsky svými, takměř patnácte tisíců, všickni, což jich bylo pozůstalo ze všeho vojska národů východních, zbitých pak bylo sto a dvadceti tisíc mužů bojovníků.
Soudců 8. - 11. I táhna Gedeon cestou bydlících v staních od východní strany Nobe a Jegbaa, udeřil na to vojsko, kteréžto vojsko sobě počínalo bezpečně.
Soudců 8. - 12. Když pak utíkali Zebah a Salmun, honil je, a jal oba dva ty krále Madianské, Zebaha a Salmuna, a všecko vojsko jejich předěsil.
Soudců 8. - 13. I navracel se Gedeon syn Joasův z bitvy před východem slunce.
Soudců 8. - 14. I jav mládence z obyvatelů Sochotských, vyptával se ho; kterýž sepsal mu knížata Sochot a starší jeho, sedmdesáte sedm mužů.
Soudců 8. - 15. Přišed pak k obyvatelům Sochot, řekl: Aj, Zebah a Salmun, pro něž jste mi utrhali, řkouce: Zdali moc Zebaha a Salmuna jest v ruce tvé, abychom dali ustalým mužům tvým chleba?
Soudců 8. - 16. Protož vzav starší města a trní s bodláčím z pouště té, dal na nich příklad jiným mužům Sochot.
Soudců 8. - 17. I věži Fanuel rozbořil, a pobil muže města.
Soudců 8. - 18. Potom řekl Zebahovi a Salmunovi: Jací to byli muži, kteréž jste pobili na hoře Tábor? Odpověděli oni: Takoví jako ty, jeden každý na pohledění byl jako syn královský.
Soudců 8. - 19. I dí: Bratří moji, synové matky mé byli. Živť jest Hospodin, byste byli živili je, nepobil bych vás.
Soudců 8. - 20. Tedy řekl k Jeter prvorozenému svému: Vstaň, pobí je. Ale mládenček nevytáhl meče svého, proto že se bál, nebo byl ještě mládenček.
Soudců 8. - 21. I řekl Zebah a Salmun: Vstaň ty a oboř se na nás, nebo jaký jest muž, taková i síla jeho. Vstav tedy Gedeon, zabil Zebaha a Salmuna, a vzal halže, kteréž byly na hrdlech velbloudů jejich.
Soudců 8. - 22. Potom řekli muži Izraelští Gedeonovi: Panuj nad námi i ty i syn tvůj, také syn syna tvého, nebo vysvobodil jsi nás z ruky Madianských.
Soudců 8. - 23. I odpověděl jim Gedeon: Nebuduť já panovati nad vámi, aniž panovati bude nad vámi syn můj, Hospodin panovati bude nad vámi.
Soudců 8. - 24. Řekl jim také Gedeon: Žádost tuto vzložím toliko na vás, abyste mi dali jeden každý náušnici z loupeží svých; (nebo náušnice zlaté měli, proto že Izmaelitští byli.)
Soudců 8. - 25. I odpověděli: Rádi dáme. A prostřevše roucho, metali na ně každý náušnici z loupeží svých.
Soudců 8. - 26. Byla pak váha náušnic zlatých, kteréž vyžádal, tisíc a sedm set lotů zlata, kromě halží a zlatých jableček, i roucha šarlatového, kteréž na sobě měli králové Madianští, a kromě halží, kteréž byly na hrdlech velbloudů jejich.
Soudců 8. - 27. I udělal z toho Gedeon efod, a složil jej v městě svém Ofra. I smilnil tam všecken Izrael, chodě za ním, a byl Gedeonovi i domu jeho osídlem.
Soudců 8. - 28. Madianští pak sníženi jsou před syny Izraelskými, aniž potom pozdvihli hlavy své; a tak byla v pokoji země za čtyřidceti let ve dnech Gedeonových.
Soudců 8. - 29. A odšed Jerobál syn Joasův, přebýval v domě svém.
Soudců 8. - 30. Měl pak Gedeon sedmdesáte synů, kteříž pošli z bedr jeho; nebo měl žen mnoho.
Soudců 8. - 31. Ženina také jeho, kterouž měl v Sichem, i ta porodila jemu syna, a dala mu jméno Abimelech.
Soudců 8. - 32. A když umřel Gedeon syn Joasův v starosti dobré, pochován jest v hrobě Joasa otce svého v Ofra Abiezeritského.
Soudců 8. - 33. Stalo se pak po smrti Gedeonově, že se odvrátili synové Izraelští a smilnili, jdouce za modlami, a vzali sobě Bále Berit za boha.
Soudců 8. - 34. A nerozpomenuli se synové Izraelští na Hospodina Boha svého, kterýž je vytrhl z ruky všech nepřátel jejich vůkol.
Soudců 8. - 35. A neučinili milosrdenství s domem Jerobále Gedeona, jako on všecko dobré činil Izraelovi.
Soudců 9. - 1. Nebo odšed Abimelech syn Jerobálův do Sichem k bratřím matky své, mluvil k nim i ke vší čeledi domu otce matky své, řka:
Soudců 9. - 2. Mluvte, prosím, ke všechněm mužům Sichemským: Co jest lépe vám, to-li, aby panovalo nad vámi sedmdesáte mužů, totiž všickni synové Jerobálovi, čili aby panoval nad vámi muž jeden? Pamatujte pak, že jsem já kost vaše a tělo vaše.
Soudců 9. - 3. Tedy mluvili bratří matky jeho o něm ke všechněm mužům Sichemským všecka slova tato, a naklonilo se srdce jejich k Abimelechovi, nebo řekli: Bratr náš jest.
Soudců 9. - 4. I dali jemu sedmdesáte lotů stříbra z domu Bále Berit, na něž sobě najal Abimelech služebníky, povaleče a tuláky, aby chodili za ním.
Soudců 9. - 5. A přišed do domu otce svého do Ofra, zmordoval bratří své, syny Jerobálovy, sedmdesáte mužů, na jednom kameni; toliko zůstal Jotam syn Jerobálův nejmladší, nebo se byl skryl.
Soudců 9. - 6. Tedy shromáždili se všickni muži Sichemští i všecken dům Mello, i šli, a ustanovili sobě Abimelecha za krále na rovinách u sloupu, kterýž jest u Sichem.
Soudců 9. - 7. To když pověděli Jotamovi, odejda, postavil se na vrchu hory Garizim, a pozdvihna hlasu svého, volal, a řekl jim: Poslyšte mne muži Sichemští, a uslyš vás Bůh.
Soudců 9. - 8. Sešlo se některého času dříví, aby pomazalo nad sebou krále. I řekli olivě: Kraluj nad námi.
Soudců 9. - 9. Jimžto odpověděla oliva: Zdali já, opustě svou tučnost, kterouž ctěn bývá Bůh i lidé, půjdu, abych byla postavena nad stromy?
Soudců 9. - 10. I řeklo dříví fíku: Poď ty a kraluj nad námi.
Soudců 9. - 11. Jimž odpověděl fík: Zdali já, opustě sladkost svou a ovoce své výborné, půjdu, abych postaven byl nad stromy?
Soudců 9. - 12. Řeklo opět dříví vinnému kořenu: Poď ty a kraluj nad námi.
Soudců 9. - 13. Jimž odpověděl vinný kořen: Zdali já, opustě své víno, kteréž obveseluje Boha i lidi, půjdu, abych postaven byl nad stromy?
Soudců 9. - 14. Naposledy řeklo všecko dříví bodláku: Poď ale ty a kraluj nad námi.
Soudců 9. - 15. I odpověděl bodlák dříví: Jestliže v pravdě béřete vy mne sobě za krále, poďte, odpočívejte pod stínem mým; pakli nic, vyjdi oheň z bodláku a spal cedry Libánské.
Soudců 9. - 16. Tak i nyní, jestliže jste právě a upřímě učinili, ustavivše Abimelecha za krále, a jestliže jste dobře učinili Jerobálovi a domu jeho, a jestliže podlé dobrodiní rukou jeho odplatili jste se jemu;
Soudců 9. - 17. (Nebo otec můj bojoval za vás a opovážil se života svého, aby vás vysvobodil z ruky Madianských,
Soudců 9. - 18. Vy pak teď povstali jste proti domu otce mého, a zmordovali jste syny jeho, sedmdesáte mužů na jednom kameni, a ustanovili jste krále Abimelecha, syna děvky jeho, nad muži Sichemskými, proto že bratr váš jest);
Soudců 9. - 19. Jestliže, řku, právě a upřímě udělali jste Jerobálovi i domu jeho dne tohoto, veselte se z Abimelecha, a on také nechť se veselí z vás;
Soudců 9. - 20. Pakli nic, nechť vyjde oheň z Abimelecha a sžíře muže Sichemské i dům Mello, nechť vyjde také oheň od mužů Sichemských a z domu Mello a sžíře Abimelecha.
Soudců 9. - 21. Tedy utekl Jotam, a utíkaje, odšel do Beera, a zůstal tam, boje se Abimelecha bratra svého.
Soudců 9. - 22. I panoval Abimelech nad Izraelem tři léta.
Soudců 9. - 23. Poslal pak Bůh ducha zlého mezi Abimelecha a mezi muže Sichemské, a zpronevěřili se muži Sichemští Abimelechovi,
Soudců 9. - 24. Aby pomštěna byla křivda sedmdesáti synů Jerobálových, a aby krev jejich přišla na Abimelecha bratra jejich, kterýž zmordoval je, a na muže Sichemské, kteříž posilnili rukou jeho, aby zmordoval bratří své.
Soudců 9. - 25. Nebo učinili muži Sichemští jemu zálohy na vrších hor, a loupili všecky chodíci mimo ně tou cestou; kterážto věc povědína jest Abimelechovi.
Soudců 9. - 26. Syn pak Ebedův Gál, jda s bratřími svými, přišel do Sichem, i těšili se z něho muži Sichemští.
Soudců 9. - 27. A vyšedše na pole, sbírali víno své a tlačili i veselili se; a všedše do chrámu bohů svých, jedli a pili, a zlořečili Abimelechovi.
Soudců 9. - 28. Řekl pak Gál syn Ebedův: Kdo jest Abimelech? A jaké jest Sichem, abychom sloužili jemu? Zdaliž není syn Jerobálův, a Zebul úředník jeho? Služte raději mužům Emora, otce Sichemova; nebo proč my máme sloužiti tomuto?
Soudců 9. - 29. Ale ó kdyby tento lid byl v ruce mé, abych shladil Abimelecha! I řekl Abimelechovi: Sbeř sobě vojsko, a vyjdi.
Soudců 9. - 30. Uslyšav pak Zebul, úředník města toho, slova Gále syna Ebedova, rozhněval se náramně.
Soudců 9. - 31. I poslal posly k Abimelechovi tajně, řka: Hle, Gál syn Ebedův i bratří jeho přišli do Sichem, a hle, bojovati budou s městem proti tobě.
Soudců 9. - 32. Protož nyní vstana nočně, ty i lid, kterýž jest s tebou, zdělej zálohy v poli.
Soudců 9. - 33. A ráno, když bude slunce vycházeti, vstana, udeříš na město, a když on i lid, kterýž jest s ním, vyjde proti tobě, učiníš jemu to, což se naskytne ruce tvé.
Soudců 9. - 34. A protož vstal Abimelech i všecken lid, kterýž s ním byl v noci, a učinili zálohy u Sichem na čtyřech místech.
Soudců 9. - 35. I vyšel Gál syn Ebedův, a postavil se v bráně města; vyvstal pak Abimelech i lid, kterýž s ním byl, z záloh.
Soudců 9. - 36. A uzřev Gál ten lid, řekl Zebulovi: Hle, lid sstupuje s vrchu hor. Jemuž odpověděl Zebul: Stín hor vidíš, jako nějaké lidi.
Soudců 9. - 37. Tedy opět promluvil Gál, řka:Hle, lid sstupuje s vrchu, nebo houf jeden táhne cestou rovin Monenim.
Soudců 9. - 38. Řekl pak jemu Zebul: Kde jsou nyní ústa tvá, jimižs mluvil: Kdo jest Abimelech, abychom sloužili jemu? Zdaliž toto není lid ten, kterýmž jsi pohrdal? Vytáhniž nyní, a bojuj proti němu.
Soudců 9. - 39. I vytáhl Gál před lidmi Sichemskými, a bojoval proti Abimelechovi.
Soudců 9. - 40. Ale Abimelech honil ho utíkajícího před tváří svou, a padlo raněných mnoho až k bráně.
Soudců 9. - 41. Zůstal pak Abimelech v Aruma, a Zebul vyhnal Gále i bratří jeho, aby nezůstávali v Sichem.
Soudců 9. - 42. Nazejtří pak vytáhl lid do pole, i oznámeno jest to Abimelechovi.
Soudců 9. - 43. Tedy on pojal lid svůj, a rozdělil jej na tři houfy, zdělav zálohy v polích, a vida, an lid vychází z města, vyskočil na ně a zbil je.
Soudců 9. - 44. Nebo Abimelech a houf, kterýž byl s ním, udeřili na ně a postavili se u brány města, druzí pak dva houfové obořili se na všecky ty, kteříž byli v poli, a zbili je.
Soudců 9. - 45. Abimelech pak dobýval města celý ten den, až ho i dobyl, a lid, kterýž v něm byl, pobil, a zbořiv město, posál je solí.
Soudců 9. - 46. Uslyševše pak všickni muži věže Sichemské, vešli do hradu svého, chrámu boha Berit.
Soudců 9. - 47. A oznámeno jest Abimelechovi, že se tam shromáždili všickni muži věže Sichemské.
Soudců 9. - 48. Tedy vstoupil Abimelech na horu Salmon, on i všecken lid, kterýž byl s ním, a nabrav seker s sebou, nasekal ratolestí s stromů, kterýchž nabral a vložil na rameno své. I řekl lidu, kterýž byl s ním: Což jste viděli, že jsem učinil, spěšně učiňte tak jako já.
Soudců 9. - 49. I uťal sobě jeden každý ze všeho lidu ratolest, a jdouce za Abimelechem, skladli je u hradu, a zapálili jimi hrad. I zemřeli tam všickni muži věže Sichemské téměř tisíc mužů a žen.
Soudců 9. - 50. Odšel pak Abimelech do Tébes, a položil se u Tébes, i dobyl ho.
Soudců 9. - 51. Byla pak věže pevná u prostřed města, a utekli tam všickni muži i ženy, i všickni přední města toho, a zavřeli po sobě, vstoupivše na vrch věže.
Soudců 9. - 52. Tehdy přišed Abimelech až k věži, dobýval jí, a přistoupil až ke dveřím věže, aby je zapálil ohněm.
Soudců 9. - 53. V tom žena nějaká svrhla kus žernovu na hlavu Abimelechovu, a prorazila hlavu jeho.
Soudců 9. - 54. A on rychle zavolav mládence, kterýž nosil zbroj jeho, řekl jemu: Vytrhni meč svůj a zabí mne, aby potom nepravili o mně: Žena zabila ho. I probodl jej služebník jeho, a umřel.
Soudců 9. - 55. Uzřevše pak synové Izraelští, že by umřel Abimelech, odešli jeden každý k místu svému.
Soudců 9. - 56. A tak odměnil Bůh zlým Abimelechovi za nešlechetnost, kterouž páchal proti otci svému, zmordovav sedmdesáte bratří svých.
Soudců 9. - 57. Tolikéž i všecku nešlechetnost mužů Sichemských vrátil Bůh na hlavu jejich, a přišlo na ně zlořečení Jotama syna Jerobálova.
Soudců 10. - 1. Povstal pak po Abimelechovi k obhajování Izraele Tola, syn Fua, syna Dodova, muž z pokolení Izachar, a ten bydlil v Samir na hoře Efraim.
Soudců 10. - 2. I soudil Izraele za třimecítma let, a umřev, pochován jest v Samir.
Soudců 10. - 3. Po něm povstal Jair Galádský, a soudil Izraele za dvamecítma let.
Soudců 10. - 4. A měl třidceti synů, kteříž jezdili na třidcíti mezcích; a měli třidceti měst, kteráž sloula vsi Jairovy až do dnešního dne, a ty jsou v zemi Galád.
Soudců 10. - 5. I umřel Jair, a pochován jest v Kamon.
Soudců 10. - 6. Opět pak synové Izraelští činili to, což jest zlého před očima Hospodinovýma; nebo sloužili Bálům a Astarot, to jest, bohům Syrským, bohům Sidonským a bohům Moábským, tolikéž i bohům synů Ammon, i bohům Filistinským, tak že opustili Hospodina, a nesloužili jemu.
Soudců 10. - 7. Protož roznítila se prchlivost Hospodinova na Izraele, a vydal je v ruku Filistinských a v ruku Ammonitských,
Soudců 10. - 8. Kteříž stírali a potlačovali syny Izraelské toho roku, i potom za osmnácte let, všecky syny Izraelské, kteříž byli před Jordánem v zemi Amorejského, kteráž jest v Galád.
Soudců 10. - 9. Přešli pak Ammonitští i Jordán, aby bojovali také proti Judovi, a proti Beniaminovi, i proti domu Efraimovu; i byl Izrael náramně ssoužen.
Soudců 10. - 10. Tedy volali synové Izraelští k Hospodinu, řkouce: Zhřešiliť jsme tobě, tak že jsme opustili tě Boha svého, a sloužili jsme Bálům.
Soudců 10. - 11. Ale Hospodin řekl synům Izraelským: Zdaliž jsem od Egyptských a od Amorejských a od Ammonitských a Filistinských,
Soudců 10. - 12. Tolikéž od Sidonských, a Amalechitských, i od Maonitských, vás ssužujících, když jste volali ke mně, nevysvobodil vás z ruky jejich?
Soudců 10. - 13. A vy opustili jste mne a sloužili jste bohům cizím, protož nevysvobodím vás více.
Soudců 10. - 14. Jděte a volejte k bohům, kteréž jste sobě zvolili; oni nechť vás vysvobodí v čas ssoužení vašeho.
Soudců 10. - 15. I řekli synové Izraelští Hospodinu: Zhřešili jsme; učiň s námi, cožť se dobře líbí, a však vysvoboď nás, prosíme, v tento čas.
Soudců 10. - 16. Protož vyvrhše bohy cizí z prostředku svého, sloužili Hospodinu, a zželelo se duši jeho nad trápením Izraele.
Soudců 10. - 17. Svolali se pak Ammonitští, a položili se v Galád; shromáždili se také synové Izraelští, a položili se v Masfa.
Soudců 10. - 18. I řekli lid s knížaty Galád jedni druhým: Kdokoli počne bojovati proti Ammonitským, bude vůdce všech obyvatelů Galád.
Soudců 11. - 1. Jefte pak Galádský byl muž udatný a byl syn ženy nevěstky, z níž zplodil Galád řečeného Jefte.
Soudců 11. - 2. Ale i manželka Galádova naplodila mu synů, a když dorostli synové manželky té, vyhnali Jefte. Nebo řekli jemu: Nebudeš děditi v domě otce našeho, nebo jsi postranní ženy syn.
Soudců 11. - 3. Protož utekl Jefte od tváři bratří svých, a bydlil v zemi Tob; a sběhli se k Jefte lidé povaleči, a vycházeli s ním.
Soudců 11. - 4. Stalo se pak po těch dnech, že bojovali Ammonitští proti Izraelským.
Soudců 11. - 5. A když počali bojovati Ammonitští proti nim, odešli starší Galádští, aby zase přivedli Jefte z země Tob.
Soudců 11. - 6. I řekli k Jefte: Poď a buď vůdce náš, abychom bojovali proti Ammonitským.
Soudců 11. - 7. Odpověděl Jefte starším Galádským: Zdaliž jste vy mne neměli v nenávisti, a nevyhnali jste mne z domu otce mého? Pročež tedy nyní přišli jste ke mně, když ssouženi jste?
Soudců 11. - 8. I řekli starší Galádští k Jefte: Proto jsme se nyní navrátili k tobě, abys šel s námi a bojoval proti Ammonitským, a byl nám všechněm obyvatelům Galádským za vůdce.
Soudců 11. - 9. Tedy odpověděl Jefte starším Galádským: Poněvadž mne zase uvodíte, abych bojoval proti Ammonitským, když by mi je dal Hospodin v moc, budu-li vám za vůdce?
Soudců 11. - 10. I řekli starší Galádští k Jefte: Hospodin bude svědkem mezi námi, jestliže neučiníme vedlé slova tvého.
Soudců 11. - 11. A tak šel Jefte s staršími Galádskými, a představil jej sobě lid za vůdci a kníže, a mluvil Jefte všecka slova svá před Hospodinem v Masfa.
Soudců 11. - 12. Potom poslal Jefte posly k králi Ammonitskému s tímto poručením: Co máš ke mně, že jsi vytáhl na mne, abys bojoval proti zemi mé?
Soudců 11. - 13. I odpověděl král Ammonitský poslům Jefte: Že vzal Izrael zemi mou, když vyšel z Egypta, od Arnon až k Jaboku a až k Jordánu; protož nyní vrať mi ji pokojně.
Soudců 11. - 14. Opět pak poslal Jefte posly k králi Ammonitskému,
Soudců 11. - 15. A řekl jemu: Takto praví Jefte: Nevzalť Izrael země Moábské, ani země synů Ammonových.
Soudců 11. - 16. Ale když vyšli z Egypta, šel Izrael přes poušť až k moři Rudému, a přišel do Kádes.
Soudců 11. - 17. Odkudž poslal Izrael posly k králi Edomskému, řka: Prosím, nechť projdu skrze zemi tvou. A nechtěl ho slyšeti král Edomský. Poslal také k králi Moábskému, a nechtěl povoliti. A tak zůstal Izrael v Kádes.
Soudců 11. - 18. Potom když šel přes poušť, obcházel zemi Edomskou a zemi Moábskou, a přišed od východu slunce zemi Moábské, položil se před Arnon, a nevešli na pomezí Moábské; nebo Arnon jest meze Moábských.
Soudců 11. - 19. Protož poslal Izrael posly k Seonovi králi Amorejskému, to jest, k králi Ezebon, a řekl jemu Izrael: Prosím, nechť projdu skrze zemi tvou až k místu svému.
Soudců 11. - 20. Ale Seon nedověřoval Izraelovi, aby přejíti měl pomezí jeho. Protož shromáždil Seon všecken lid svůj, a položili se v Jasa, a bojoval proti Izraelovi.
Soudců 11. - 21. I dal Hospodin Bůh Izraelský Seona i všecken lid jeho v ruku Izraelských, a porazili je. I opanoval dědičně Izrael všecku zemi Amorejského, té země obyvatele.
Soudců 11. - 22. A tak opanovali všecko pomezí Amorejského od Arnon až k Jaboku a od pouště až k Jordánu.
Soudců 11. - 23. Když tedy Hospodin Bůh Izraelský vyhladil Amorejského od tváři lidu svého Izraelského, proč ty chceš panovati nad ním?
Soudců 11. - 24. Zdaliž tím, což tobě dal Chámos bůh tvůj k vládařství, vládnouti nemáš? Takž, kterékoli vyhladil Hospodin Bůh náš od tváři naší, jejich dědictvím my vládneme.
Soudců 11. - 25. K tomu pak, zdali jsi ty čím lepší Baláka syna Seforova, krále Moábského? Zdali se kdy vadil s Izraelem? Zdali kdy bojoval proti nim?
Soudců 11. - 26. Ješto již bydlí Izrael v Ezebon a ve vsech jeho, i v Aroer, a ve vsech jeho, i ve všech městech, kteráž jsou při pomezí Arnon, za tři sta let. Proč jste jí neodjali v tak dlouhém času?
Soudců 11. - 27. Protož ne já provinil jsem proti tobě, ale ty mně zle činíš, bojuje proti mně. Nechť soudí Hospodin soudce dnes mezi syny Izraelskými a mezi syny Ammonovými.
Soudců 11. - 28. Král pak Ammonitský neuposlechl slov Jefte, kteráž vzkázal jemu.
Soudců 11. - 29. V tom nadšen byl Jefte duchem Hospodinovým, i táhl skrze Galád a Manasse, prošel i Masfa v Galád, a z Masfy v Galád táhl proti Ammonitským.
Soudců 11. - 30. (Učinil pak Jefte slib Hospodinu, a řekl: Jestliže jistotně dáš mi Ammonitské v ruku mou:
Soudců 11. - 31. I stane se, že což by koli vyšlo ze dveří domu mého mně vstříc, když se vrátím v pokoji od Ammonitských, bude Hospodinovo, abych to obětoval v obět zápalnou.)
Soudců 11. - 32. Přitáhl tedy Jefte na Ammonitské, aby bojoval proti nim, a dal je Hospodin v ruku jeho.
Soudců 11. - 33. I pobil je od Aroer, až kudy se jde do Mennit, dvadceti měst, a až do Abel vinic porážkou velikou velmi; a sníženi jsou Ammonitští před syny Izraelskými.
Soudců 11. - 34. Když se pak navracoval Jefte do Masfa k domu svému, aj, dcera jeho vyšla jemu vstříc s bubny a s houfem plésajících; kterouž měl toliko jedinou, aniž měl kterého syna aneb jiné dcery.
Soudců 11. - 35. Stalo se pak, že když uzřel ji, roztrhl roucha svá a řekl: Ach, dcero má, velices mne ponížila; nebo jsi z těch, jenž mne kormoutí, poněvadž jsem tak řekl Hospodinu, aniž budu moci odvolati toho.
Soudců 11. - 36. Jemuž ona odpověděla: Můj otče, jestliže jsi tak řekl Hospodinu, učiň mi podlé toho, jakžs mluvil; kdyžť jen dal Hospodin pomstu nad nepřátely tvými, Ammonitskými.
Soudců 11. - 37. Řekla také otci svému: Nechť toliko toto obdržím: Odpusť mne na dva měsíce, ať jdu a vejdu na hory a opláči panenství svého, já i družičky mé.
Soudců 11. - 38. Kterýž řekl: Jdi. I propustil ji na dva měsíce. Odešla tedy ona i družičky její, a plakala panenství svého na horách.
Soudců 11. - 39. A při dokonání dvou měsíců navrátila se k otci svému, a vykonal při ní slib svůj, kterýž byl učinil. Ona pak nepoznala muže. I byl ten obyčej v Izraeli,
Soudců 11. - 40. Že každého roku scházívaly se dcery Izraelské, aby plakaly nad dcerou Jefte Galádského za čtyři dni v roce.
Soudců 12. - 1. Shromáždili se pak muži Efraim, a přešedše k straně půlnoční, řekli k Jefte: Proč jsi vyšel k boji proti Ammonitským, a nepovolal jsi nás, abychom šli s tebou? Dům tvůj i tebe ohněm spálíme.
Soudců 12. - 2. K nimž řekl Jefte: Nesnáz jsem měl já a lid můj s Ammonitskými velikou; tedy povolal jsem vás, ale nevysvobodili jste mne z ruky jejich.
Soudců 12. - 3. Protož vida, že jste mne nevysvobodili, odvážil jsem se života svého, a táhl jsem proti Ammonitským, i dal je Hospodin v ruku mou. Ale proč jste dnes přišli ke mně? Zdali abyste bojovali proti mně?
Soudců 12. - 4. Tedy shromáždil Jefte všecky muže Galádské, a bojoval s Efraimem. I porazili muži Galád Efraimské, nebo pravili poběhlci Efraimští: Vy Galádští jste u prostřed Efraima a u prostřed Manassesa.
Soudců 12. - 5. Odjali Galádští též i brody Jordánské Efraimským. A bylo, že když kdo z utíkajících Efraimských řekl: Nechať přejdu, řekli jemu muži Galádští: Jsi-li Efratejský? Jestliže řekl: Nejsem,
Soudců 12. - 6. Tedy řekli jemu: Rci hned Šibolet. I řekl: Sibolet, aniž dobře mohl vyřknouti toho. Tedy pochytíce jej, zamordovali ho u brodu Jordánského. I padlo toho času z Efraima čtyřidceti a dva tisíce.
Soudců 12. - 7. Soudil pak Jefte Izraele šest let; a umřel Jefte Galádský, a pochován jest v jednom z měst Galádských.
Soudců 12. - 8. Potom soudil po něm Izraele Abesam z Betléma.
Soudců 12. - 9. A měl třidceti synů a třidceti dcer, kteréž rozevdal od sebe, a třidceti žen přivedl od jinud synům svým. I soudil Izraele sedm let.
Soudců 12. - 10. A umřev Abesam, pochován jest v Betlémě.
Soudců 12. - 11. Po něm pak soudil Izraele Elon Zabulonský; ten soudil Izraele deset let.
Soudců 12. - 12. I umřel Elon Zabulonský, a pochován jest v Aialon, v zemi Zabulon.
Soudců 12. - 13. Potom soudil Izraele Abdon syn Hellelův Faratonský.
Soudců 12. - 14. Ten měl čtyřidceti synů a třidceti vnuků, kteříž jezdili na sedmdesáti mezcích; i soudil Izraele osm let.
Soudců 12. - 15. Umřev pak Abdon syn Hellelův Faratonský, pohřben jest v Faraton, v zemi Efraim na hoře Amalechitské.
Soudců 13. - 1. Tedy opět synové Izraelští činili to, což jest zlého před očima Hospodinovýma, i vydal je Hospodin v ruce Filistinských za čtyřidceti let.
Soudců 13. - 2. Byl pak muž jeden z Zaraha, z čeledi Dan, jménem Manue, jehož manželka byla neplodná a nerodila.
Soudců 13. - 3. I ukázal se anděl Hospodinův ženě té a řekl jí: Aj, nyní jsi neplodná, aniž jsi rodila; počneš pak a porodíš syna.
Soudců 13. - 4. Protož nyní vystříhej se, abys vína nepila aneb nápoje opojného, a abys nejedla nic nečistého.
Soudců 13. - 5. Nebo aj, počneš a porodíš syna, a břitva ať nevchází na hlavu jeho, nebo bude to dítě od života Nazarejský Boží, a tenť počne vysvobozovati Izraele z ruky Filistinských.
Soudců 13. - 6. I přišla žena a pověděla to muži svému, řkuci: Muž Boží přišel ke mně, jehož oblíčej byl jako oblíčej anděla Božího, hrozný velmi, a neotázala jsem se jeho, odkud by byl, ani mi svého jména neoznámil.
Soudců 13. - 7. Ale řekl mi: Aj, počneš a porodíš syna, protož nyní nepí vína aneb nápoje opojného, aniž jez co nečistého, nebo to dítě od života bude Nazarejský Boží až do dne smrti své.
Soudců 13. - 8. Tedy Manue modlil se Hospodinu a řekl: Vyslyš mne, můj Pane, prosím, nechť muž Boží, kteréhož jsi byl poslal, zase přijde k nám, a naučí nás, co máme dělati s dítětem, kteréž se má naroditi.
Soudců 13. - 9. I vyslyšel Bůh hlas Manue; nebo přišel anděl Boží opět k ženě té, když seděla na poli. Manue pak muž její nebyl s ní.
Soudců 13. - 10. A protož s chvátáním běžela žena ta, a oznámila muži svému, řkuci jemu: Hle, ukázal se mi muž ten, kterýž byl ke mně prvé přišel.
Soudců 13. - 11. Vstav pak Manue, šel za manželkou svou, a přišed k muži tomu, řekl jemu: Ty-li jsi ten muž, kterýž jsi mluvil k manželce mé? Odpověděl: Jsem.
Soudců 13. - 12. I řekl Manue: Nechť se nyní stane slovo tvé, ale jaká péče o to dítě a správa při něm býti má?
Soudců 13. - 13. Odpověděl anděl Hospodinův Manue: Ode všeho toho, o čemž jsem oznámil ženě, ať se ona vystříhá.
Soudců 13. - 14. Ničeho, což pochází z vinného kmene, ať neužívá, to jest, vína aneb nápoje opojného ať nepije, a nic nečistého ať nejí; cožkoli jsem jí přikázal, ať ostříhá.
Soudců 13. - 15. Tedy řekl Manue andělu Hospodinovu: Medle, nechť tě pozdržíme, a připravímeť kozlíka.
Soudců 13. - 16. I odpověděl anděl Hospodinův Manue: Bys mne i pozdržel, nebuduť jísti pokrmu tvého, ale jestliže připravíš obět zápalnou, Hospodinu ji obětuj. Nebo nevěděl Manue, že byl anděl Hospodinův.
Soudců 13. - 17. Řekl opět Manue andělu Hospodinovu: Jaké jest jméno tvé, abychom, když se naplní řeč tvá, poctili tebe?
Soudců 13. - 18. Jemuž odpověděl anděl Hospodinův: Proč se ptáš na jméno mé, kteréž jest divné?
Soudců 13. - 19. Vzav tedy Manue kozlíka a obět suchou, obětoval to na skále Hospodinu, a on divnou věc učinil, an na to hledí Manue a manželka jeho.
Soudců 13. - 20. Nebo když vstupoval plamen s oltáře k nebi, vznesl se anděl Hospodinův v plameni s oltáře, Manue pak a manželka jeho vidouce to, padli na tvář svou na zemi.
Soudců 13. - 21. A již se více neukázal anděl Hospodinův Manue ani manželce jeho. Tedy porozuměl Manue, že byl anděl Hospodinův.
Soudců 13. - 22. I řekl Manue manželce své: Jistě my zemřeme, nebo jsme Boha viděli.
Soudců 13. - 23. Jemuž odpověděla manželka jeho: Kdyby nás chtěl Hospodin usmrtiti, nebyl by přijal z rukou našich oběti zápalné a suché, aniž by nám byl ukázal čeho toho, aniž by na tento čas byl nám ohlásil věcí takových.
Soudců 13. - 24. A tak žena ta porodila syna a nazvala jméno jeho Samson. I rostlo dítě, a žehnal jemu Hospodin.
Soudců 13. - 25. I počal ho Duch Hospodinův ponoukati v Mahane Dan, mezi Zaraha a Estaol.
Soudců 14. - 1. Šel pak Samson do Tamnata, a uzřel tam ženu ze dcer Filistinských.
Soudců 14. - 2. A navrátiv se, oznámil otci svému a mateři své, řka: Viděl jsem ženu v Tamnata ze dcer Filistinských, protož nyní vezměte mi ji za manželku.
Soudců 14. - 3. I řekl mu otec jeho a matka jeho: Zdali není mezi dcerami bratří tvých a ve všem lidu mém ženy, že sobě vzíti chceš manželku z Filistinských neobřezaných? Odpověděl Samson otci svému: Tuto vezměte mi, nebť mi se líbí.
Soudců 14. - 4. Otec pak jeho a matka jeho nevěděli, by to od Hospodina bylo, a že příčiny hledá od Filistinských; nebo toho času panovali Filistinští nad Izraelem.
Soudců 14. - 5. Tedy šel Samson a otec jeho i matka jeho do Tamnata. Když pak přišli k vinicím Tamnatským, a aj, lev mladý řvoucí potkal se s ním.
Soudců 14. - 6. I sstoupil na něj Duch Hospodinův, a roztrhl lva, jako by roztrhl kozelce, ačkoli nic neměl v rukou svých. A neoznámil otci ani mateři své, co učinil.
Soudců 14. - 7. Přišed tedy, mluvil s ženou tou, a líbila se Samsonovi.
Soudců 14. - 8. Navracuje se pak po několika dnech, aby ji pojal, uchýlil se, aby pohleděl na mrtvého lva, a aj, v těle jeho byl roj včel a med.
Soudců 14. - 9. A vybrav jej na ruce své, šel cestou a jedl; a přišed k otci svému a mateři své, dal jim, i jedli. Ale nepověděl jim, že z mrtvého lva vyňal ten med.
Soudců 14. - 10. Tedy šel otec jeho k ženě té, a učinil tam Samson hody, nebo tak činívali mládenci.
Soudců 14. - 11. Když pak jej viděli tam, vybrali z sebe třidceti tovaryšů, aby byli při něm.
Soudců 14. - 12. I řekl jim Samson: Vydám vám pohádku, kterouž jestliže mi právě vysvětlíte za sedm dní těchto hodů a uhodnete, dám vám třidceti čechlů a třidcatero roucho proměnné.
Soudců 14. - 13. Jestliže mi pak nebudete moci uhodnouti, dáte vy mně třidceti čechlů a třidcatero roucho proměnné. Kteříž odpověděli jemu: Vydej pohádku svou, ať ji slyšíme.
Soudců 14. - 14. I řekl jim: Z zžírajícího vyšel pokrm, a z silného vyšla sladkost. I nemohli uhodnouti pohádky té za tři dni.
Soudců 14. - 15. Stalo se pak dne sedmého, (nebo byli řekli ženě Samsonově: Namluv muže svého, ať nám vyloží tu pohádku, ať nespálíme tě i domu otce tvého ohněm. Proto-liž, abyste našeho statku dostali, pozvali jste nás? Či co?
Soudců 14. - 16. I plakala žena Samsonova na něj, řkuci: Jistě nenávidíš mne a nemiluješ mne; pohádku jsi vydal synům lidu mého, a mně jí nechceš povědíti. Kterýž řekl jí: Hle, otci mému a mateři neoznámil jsem, a tobě mám povědíti?
Soudců 14. - 17. I plakala na něj do sedmého dne,v nichž měli hody). Dne tedy sedmého pověděl jí, nebo trápila jej; kterážto oznámila pohádku synům lidu svého.
Soudců 14. - 18. Muži tedy města toho dne sedmého, prvé než slunce zapadlo, řekli jemu: Co sladšího nad med, a co silnějšího nad lva? Kterýž řekl jim: Byste byli neorali mou jalovičkou, neuhodli byste pohádky mé.
Soudců 14. - 19. I sstoupil na něj Duch Hospodinův, a šel do Aškalon, a pobil z nich třidceti mužů. A vzav loupeže jejich, dal šaty proměnné těm, jenž uhodli pohádku, a rozhněvav se velmi, odšel do domu otce svého.
Soudců 14. - 20. Žena pak Samsonova dostala se jednomu z tovaryšů jeho, kteréhož on byl k sobě připojil.
Soudců 15. - 1. Stalo se pak po několika dnech, v čas žně pšeničné, že chtěje navštíviti Samson ženu svou, a přinésti s sebou kozlíka, řekl: Vejdu k ženě své do pokoje. A nedopustil mu otec její vjíti.
Soudců 15. - 2. I řekl otec její: Domníval jsem se zajisté, že ji máš v nenávisti, protož dal jsem ji tovaryši tvému. Zdaliž není sestra její mladší pěknější než ona? Nechať jest tedy tvá místo oné.
Soudců 15. - 3. I řekl jim Samson: Nebuduť já potom vinen Filistinským, když jim zle učiním.
Soudců 15. - 4. Odšed tedy Samson, nalapal tři sta lišek, a vzav pochodně, obrátil jeden ocas k druhému, a dal vše jednu pochodni mezi dva ocasy do prostředka.
Soudců 15. - 5. Potom zapálil ty pochodně, a pustil do obilí Filistinských, a popálil, jakž sžaté tak nesžaté, i vinice i olivoví.
Soudců 15. - 6. I řekli Filistinští: Kdo je to učinil? Jimž odpovědíno: Samson zeť Tamnejského, proto že vzal ženu jeho a dal ji tovaryši jeho. Tedy přišedše Filistinští, spálili ji ohněm i otce jejího.
Soudců 15. - 7. Tedy řekl jim Samson: Ač jste učinili tak, však až se lépe vymstím nad vámi, teprv přestanu.
Soudců 15. - 8. I zbil je na hnátích i na bedrách porážkou velikou, a odšed, usadil se na vrchu skály Etam.
Soudců 15. - 9. Pročež vytáhli Filistinští, a rozbivše stany proti Judovi, rozložili se až do Lechi.
Soudců 15. - 10. Muži pak Juda řekli: Proč jste vytáhli proti nám? I odpověděli: Vytáhli jsme, abychom svázali Samsona, a učinili jemu tak, jako on nám učinil.
Soudců 15. - 11. Tedy vyšlo tři tisíce mužů Juda k vrchu skály Etam, a řekli Samsonovi: Nevíš-liž, že panují nad námi Filistinští? Pročež jsi tedy nám to učinil? I odpověděl jim: Jakž mi učinili, tak jsem jim učinil.
Soudců 15. - 12. Řekli také jemu: Přišli jsme, abychom tě svázali a vydali v ruku Filistinským. Tedy odpověděl jim Samson: Přisáhněte mi , že vy se na mne neoboříte.
Soudců 15. - 13. Tedy mluvili jemu, řkouce: Nikoli, jediné tuze svížíce, vydáme tě v ruku jejich, ale nezabijeme tě. I svázali ho dvěma provazy novými, a svedli jej s skály.
Soudců 15. - 14. Kterýž když přišel až do Lechi, Filistinští radostí křičeli proti němu. Přišel pak na něj Duch Hospodinův, a učiněni jsou provazové, kteříž byli na rukou jeho, jako niti lněné, když v ohni hoří, i spadli svazové s rukou jeho.
Soudců 15. - 15. Tedy našel čelist osličí ještě vlhkou, a vztáh ruku svou, vzal ji a pobil ní tisíc mužů.
Soudců 15. - 16. Protož řekl Samson: Čelistí osličí hromadu jednu, nýbrž dvě hromady, čelistí osličí zbil jsem tisíc mužů.
Soudců 15. - 17. A když přestal mluviti, povrhl čelist z ruky své, a nazval to místo Ramat Lechi.
Soudců 15. - 18. Žíznil pak velice, i volal k Hospodinu a řekl: Ty jsi učinil skrze ruce služebníka svého vysvobození toto veliké, nyní pak již žízní umru, aneb upadnu v ruku těch neobřezaných.
Soudců 15. - 19. Tedy otevřel Bůh skálu v Lechi, i vyšly z ní vody, a napil se; i okřál, a jako ožil. Protož nazval jméno její studnice vzývajícího, kteráž jest v Lechi až do dnešního dne.
Soudců 15. - 20. Soudil pak Izraele za času Filistinských dvadceti let.
Soudců 16. - 1. Odšel pak Samson do Gázy, a uzřev tam ženu nevěstku, všel k ní.
Soudců 16. - 2. I povědíno obyvatelům Gázy: Samson přišel sem. Kteříž obeslavše se, střáhli na něj v bráně města přes celou noc, a stavěli se tiše té celé noci, řkouce: Až ráno zabijeme jej.
Soudců 16. - 3. Spal pak Samson až do půl noci, a o půl noci vstal, a pochytiv vrata brány městské s oběma veřejemi a s závorou, vložil na ramena svá a vnesl je na vrch hory, kteráž byla naproti Hebronu.
Soudců 16. - 4. Potom pak zamiloval ženu v údolí Sorek, jejíž jméno bylo Dalila.
Soudců 16. - 5. I přišli knížata Filistinská k ní a řekli jí: Oklamej ho a zvěz, v čem jest síla jeho tak veliká, a jak bychom přemohli jej, abychom svížíce, skrotili jej; tobě pak jeden každý z nás dáme tisíc a sto lotů stříbra.
Soudců 16. - 6. Tedy řekla Dalila Samsonovi: Prosím, oznam mi, v čem jest tak veliká síla tvá, a čím bys svázán a zemdlen býti mohl?
Soudců 16. - 7. Odpověděl jí Samson: Kdyby mne svázali sedmi houžvemi surovými, kteréž ještě neuschly, tedy zemdlím, a budu jako jiný člověk.
Soudců 16. - 8. I přinesli jí knížata Filistinská sedm houžví surových, kteréž ještě neuschly, a svázala ho jimi.
Soudců 16. - 9. (V zálohách pak nastrojeni byli někteří u ní v komoře.) I řekla jemu: Filistinští na tě, Samsone. A on roztrhl houžve, jako by přetrhl nit koudelnou, přistrče k ohni, a není poznána síla jeho.
Soudců 16. - 10. Tedy řekla Dalila Samsonovi: Aj, oklamals mne a lživě jsi mi mluvil. Prosím, oznam mi nyní, čím bys mohl svázán býti?
Soudců 16. - 11. Kterýž odpověděl jí: Kdyby mne tuze svázali novými provazy, jimiž by ještě nic děláno nebylo, tedy zemdlím a budu jako kdokoli jiný z lidí.
Soudců 16. - 12. I vzala Dalila provazy nové a svázala ho jimi, a řekla jemu: Filistinští na tě, Samsone. (Zálohy pak nastrojeny byly v komoře.) I roztrhl je na rukou svých jako nitku.
Soudců 16. - 13. Tedy řekla Dalila Samsonovi: Až dosavad jsi mne svodil, a mluvils mi lež. Pověziž mi, čím bys svázán býti mohl. Odpověděl jí: Kdybys přivila sedm pramenů z vlasů hlavy mé k vratidlu tkadlcovskému.
Soudců 16. - 14. Což učinivši, zarazila hřebem, a řekla jemu: Filistinští na tě, Samsone. A procítiv ze sna svého, vytrhl hřeb, osnovu i s vratidlem.
Soudců 16. - 15. Opět řekla jemu: Kterak ty pravíš: Miluji tě, poněvadž srdce tvé není se mnou? Již jsi mne potřikrát oklamal a neoznámils mi, v čem jest tak veliká síla tvá.
Soudců 16. - 16. Když tedy trápila jej slovy svými každého dne, a obtěžovala jej, umdlena jest duše jeho, jako by již měl umříti.
Soudců 16. - 17. I otevřel jí cele srdce své a řekl jí: Břitva nevešla nikdy na hlavu mou, nebo Nazarejský Boží jsem od života matky své. Kdybych oholen byl, odešla by ode mne síla má, a zemdlel bych a byl jako jiný člověk.
Soudců 16. - 18. Viduci pak Dalila, že by cele otevřel jí srdce své, poslala a zavolala knížat Filistinských těmi slovy: Poďte ještě jednou, nebo otevřel mi cele srdce své. Tedy přišli knížata Filistinská k ní, nesouce stříbro v rukou svých.
Soudců 16. - 19. I uspala ho na klíně svém a povolala holiče, i dala oholiti sedm pramenů vlasů hlavy jeho. I počala jím strkati, když odešla od něho síla jeho.
Soudců 16. - 20. A řekla: Filistinští na tě, Samsone. Procítiv pak ze sna svého, řekl: Vyjdu jako i prvé, a probiji se skrze ně. Nevěděl však, že Hospodin odstoupil od něho.
Soudců 16. - 21. Tedy javše ho Filistinští, vyloupili mu oči, a dovedše ho do Gázy, svázali jej dvěma řetězy železnými. A mlel v domě vězňů.
Soudců 16. - 22. Potom počaly mu vlasy na hlavě odrostati po oholení.
Soudců 16. - 23. Knížata pak Filistinská shromáždili se, aby obětovali obět velikou bohu svému Dágonovi a aby se veselili; nebo řekli: Dalť jest bůh náš v ruce naše Samsona nepřítele našeho.
Soudců 16. - 24. A když uzřel jej lid, chválili boha svého; nebo pravili: Dalť jest bůh náš v ruce naše nepřítele našeho a zhoubce země naší, kterýž mnohé z našich zmordoval.
Soudců 16. - 25. I stalo, když se rozveselilo srdce jejich, že řekli: Zavolejte Samsona, aby kratochvílil před námi. Tedy povolali Samsona z domu vězňů, aby hral před nimi; i postavili ho mezi sloupy.
Soudců 16. - 26. Nebo řekl Samson pacholeti, kteréž ho za ruku vodilo: Přiveď mne, ať mohu omakati sloupy, na nichž dům stojí, a zpodepříti se na ně.
Soudců 16. - 27. Dům pak plný byl mužů a žen, a byla tam všecka knížata Filistinská, ano i na vrchu okolo tří tisíc mužů a žen, kteříž dívali se, když Samson hral.
Soudců 16. - 28. I volal Samson k Hospodinu, a řekl: Panovníče Hospodine, prosím, rozpomeň se na mne, a posilni mne, žádám, toliko aspoň jednou, ó Bože, abych se jednou pomstíti mohl za své obě oči nad Filistinskými.
Soudců 16. - 29. Objav tedy Samson oba sloupy prostřední, na nichž dům ten stál, zpolehl na ně, na jeden pravou a na druhý levou rukou svou.
Soudců 16. - 30. Potom řekl Samson: Nechť umře život můj s Filistinskými. A nalehl silně, i padl dům na knížata a na všecken lid, kterýž byl v něm; i bylo mrtvých, kteréž pobil on umíraje, více než těch, kteréž pobil, živ jsa.
Soudců 16. - 31. Tedy přišli přátelé jeho, a všecken dům otce jeho, a vzavše jej, odešli, a pochovali jej mezi Zaraha a Estaol v hrobě Manue otce jeho. A on soudil lid Izraelský dvadceti let.
Soudců 17. - 1. Byl pak muž nějaký s hory Efraim, jehož jméno bylo Mícha.
Soudců 17. - 2. Kterýž řekl matce své: Ten tisíc a sto stříbrných, kteříž vzati byli tobě, pro něž jsi zlořečila a mluvilas přede mnou, hle, stříbro to u mne jest, já jsem je vzal. I řekla matka jeho: Požehnaný jsi, synu můj, od Hospodina.
Soudců 17. - 3. Navrátil tedy ten tisíc a sto stříbrných matce své. I řekla matka jeho: Jižť jsem zajisté posvětila stříbro to Hospodinu z ruky své, a tobě synu svému, aby udělán byl obraz rytý a slitý. Protož nyní dám je tobě.
Soudců 17. - 4. On pak navrátil to stříbro matce své, z něhož vzala matka jeho dvě stě stříbrných, a dala zlatníku. I udělal z nich obraz rytý a slitý, kterýž byl v domě Míchově.
Soudců 17. - 5. Měl pak ten Mícha chrám bohů, i udělal efod a terafim, a naplnil ruce jednoho z synů svých, aby mu byl knězem.
Soudců 17. - 6. Toho času nebylo krále v Izraeli; jeden každý, což se mu za dobré vidělo, to činil.
Soudců 17. - 7. Byl pak mládenec z Betléma Judova, totiž z čeledi Judovy, kterýž, jsa Levíta, byl tam pohostinu.
Soudců 17. - 8. Odšel tedy člověk ten z města Betléma Judova, aby byl pohostinu, kdež by se mu koli nahodilo. I přišel na horu Efraim, až k domu Míchovu, jda cestou svou.
Soudců 17. - 9. Jemuž řekl Mícha: Odkud jdeš? Odpověděl mu: Já jsem Levíta, z Betléma Judova beru se, abych byl pohostinu, kdež by mi se koli nahodilo.
Soudců 17. - 10. I řekl jemu Mícha: Zůstaň u mne, a buď mi za otce a za kněze, a buduť dávati deset stříbrných na každý rok, a dvoje roucho i stravu tvou. I šel Levíta.
Soudců 17. - 11. Líbilo se pak Levítovi zůstati u muže toho, a byl u něho mládenec ten, jako jeden z synů jeho.
Soudců 17. - 12. I posvětil Mícha rukou Levíty, a byl mu mládenec ten za kněze; i bydlil v domě jeho.
Soudců 17. - 13. Řekl pak Mícha: Nyníť vím, že mi dobře učiní Hospodin, proto že mám toho Levítu za kněze.
Soudců 18. - 1. V těch dnech nebylo krále v Izraeli, a toho času pokolení Dan hledalo sobě dědičného místa k bydlení, nebo se mu ještě nebylo dostalo dílu u prostřed synů Izraelských až do dne toho.
Soudců 18. - 2. Tedy poslali synové Dan z čeledi své pět mužů z končin svých, mužů silných z Zaraha a Estaol, aby spatřili zemi a pilně prohlédli ji, a řekli jim: Jděte, shlédněte zemi. Kteřížto když přišli na horu Efraim až do domu Míchova, přenocovali tam.
Soudců 18. - 3. Když pak byli blízko domu Míchova, poznali hlas toho mládence Levíty, a uchýlivše se tam, řekli jemu: Kdo tě sem přivedl? Co ty zde děláš? A co ty zde máš?
Soudců 18. - 4. Odpověděl jim: Toto mi a toto učinil Mícha, a ze mzdy najal mne, abych byl jeho knězem.
Soudců 18. - 5. I řekli jemu: Poraď se, prosíme, s Bohem, abychom věděli, zdaří-li se nám cesta naše, kterouž jdeme.
Soudců 18. - 6. Odpověděl jim kněz: Jděte v pokoji, Hospodinť spravuje cestu vaši, po níž jdete.
Soudců 18. - 7. Tedy odešlo pět mužů těch, a přišli do Lais, a viděli lid, kterýž tam byl, bezpečně bydlící, vedlé obyčeje Sidonských v zahálce a bezpečnosti, a že nebylo, co by je kormoutiti mělo v té zemi, ani kdo by dědičně ujíti chtěl království. K tomu i od Sidonských vzdáleni byli, aniž spříznění jaké s kým měli.
Soudců 18. - 8. Když se pak navrátili k bratřím svým do Zaraha a Estaol, řekli jim bratří jejich: Což vy?
Soudců 18. - 9. I odpověděli: Vstaňte a táhněme na ně, nebo shlédli jsme tu zemi, a aj, velmi dobrá jest; a vy mlčíte? Nelenujtež se táhnouti, a vjíti k opanování té země.
Soudců 18. - 10. (Když přijdete, vejdete k lidu bezpečnému, a do země prostranné;) nebo dal ji Bůh v ruku vaši, místo, v němž není žádného nedostatku jakýchkoli věcí, kteréž na zemi býti mohou.
Soudců 18. - 11. Tedy vyšlo z čeledi Dan odtud, totiž z Zaraha a Estaol, šest set mužů oděných v odění válečné.
Soudců 18. - 12. A vytáhše, položili se u Kariatjeharim Judova; pročež nazvali to místo Mahane Dan až do dnešního dne, a jest za Kariatjeharim.
Soudců 18. - 13. A odtud táhnouce na horu Efraim, přišli až k domu Míchovu.
Soudců 18. - 14. I mluvilo těch pět mužů, kteříž chodili k shlédnutí země Lais, a řekli bratřím svým: Víte-liž, že v domích těchto jest efod a terafim, a rytina a slitina? Protož nyní vězte, co máte činiti.
Soudců 18. - 15. A uchýlivše se tam, vešli do domu mládence Levíty v domě Míchově, a pozdravili ho pokojně.
Soudců 18. - 16. Ale šest set mužů oděných v zbroj svou válečnou, kteříž byli z pokolení Dan, stáli přede dveřmi.
Soudců 18. - 17. A šedše pět mužů, kteříž chodili k shlédnutí země, vešli tam a vzali rytinu a efod a terafim a slitinu; kněz pak stál u vrat brány s šesti sty muži oděnými v zbroji.
Soudců 18. - 18. A ti, kteříž vešli do domu Míchova, vzali rytinu, efod a terafim, a slitinu. I řekl jim kněz: Což to děláte?
Soudců 18. - 19. Kteříž odpověděli: Mlč, vlož ruku svou na ústa svá a poď s námi, a budeš nám za otce a za kněze. Což jest lépe tobě, knězem-li býti v domě jednoho člověka, či býti knězem pokolení a čeledi v Izraeli?
Soudců 18. - 20. I zradovalo se srdce kněze, a vzav efod a terafim a rytinu, šel u prostřed lidu toho.
Soudců 18. - 21. A obrátivše se odešli, a pustili napřed děti a dobytek, a což měli dražšího.
Soudců 18. - 22. Když pak opodál byli od domu Míchova, tedy muži, kteříž bydlili v domích blízkých domu Míchova, shromáždili se a honili syny Dan.
Soudců 18. - 23. I volali za syny Dan. Kteříž ohlédše se, řekli Míchovi: Cožtě, že jsi jich tolik shromáždil?
Soudců 18. - 24. Odpověděl: Bohy mé, kteréž jsem udělal, vzali jste, i kněze, a odcházíte. Což pak již budu míti? A ještě se ptáte: Coť jest?
Soudců 18. - 25. Jemuž odpověděli synové Dan: Hlediž, ať více neslyšíme hlasu tvého za sebou, sic jináč oboří se na vás muži hněviví, a ztratíš duši svou i duše domu svého.
Soudců 18. - 26. I brali se muži Dan cestou svou. A vida Mícha, že by silnější byli nežli on, obrátiv se, šel do domu svého.
Soudců 18. - 27. Oni pak vzavše, což byl udělal Mícha, i kněze, kteréhož měl, přitáhli do Lais k lidu zahálivému a bezpečnému; i pobili je ostrostí meče, a město vypálili ohněm.
Soudců 18. - 28. A nebylo žádného, kdo by jim spomohl; nebo daleko byl Sidon, aniž měli spříznění s kterými lidmi. Město pak bylo v údolí, kteréž jest v Betrohob. A vystavěvše zase město, bydlili v něm.
Soudců 18. - 29. A nazvali jméno města toho Dan, od jména otce svého, kterýž narozen byl Izraelovi, ješto prvé jméno města toho bylo Lais.
Soudců 18. - 30. Postavili pak sobě synové Dan tu rytinu, a Jonatan syn Gersonův, syna Mojžíšova, on i synové jeho byli kněžími v pokolení Dan, až do dne zajetí obyvatelů země.
Soudců 18. - 31. Vystavili tedy sobě tu rytinu, kterouž udělal Mícha, a byla tam po všecky dny,v nichž dům Boží byl v Sílo.
Soudců 19. - 1. Stalo se také toho času, když krále nebylo v Izraeli, že muž nějaký Levíta, jsa pohostinu při straně hory Efraimské, pojal sobě ženu ženinu z Betléma Judova.
Soudců 19. - 2. Kterážto ženina smilnila u něho. I odešla od něho do domu otce svého do Betléma Judova, a byla tam plné čtyři měsíce.
Soudců 19. - 3. Vstav pak muž její, šel za ní, aby namluvě ji, zase ji přivedl, maje s sebou mládence svého a dva osly. Tedy ona uvedla jej do domu otce svého. Kteréhož když uzřel otec té děvky, zradoval se z příchodu jeho.
Soudců 19. - 4. I zdržel jej tchán jeho, otec té děvky, tak že pozůstal u něho za tři dni. Tu také jídali i píjeli i nocovali.
Soudců 19. - 5. Dne pak čtvrtého, když tím raněji vstali, vstal i on, aby odšel. Tedy řekl otec té děvky k zeti svému: Posilni se kouskem chleba, a potom půjdete.
Soudců 19. - 6. Sedli tedy a pojedli oba spolu, a napili se. Potom řekl otec děvky k muži: Posediž medle, nýbrž pobuď přes noc, a buď mysli veselé.
Soudců 19. - 7. Když pak vstal ten muž, chtěje předce jíti, mocí jej zdržel test jeho. A tak se vrátil a zůstal tu přes noc.
Soudců 19. - 8. Potom dne pátého vstal tím raněji, aby se bral. I řekl otec té děvky: Posilň se, prosím. I prodlili, až se den nachýlil, nebo jedli oba.
Soudců 19. - 9. Tedy vstal muž ten, aby šel, on i ženina jeho i mládenec jeho. I řekl mu tchán jeho, otec děvky: Aj, již se den nachýlil k večerou, medle zůstaňte přes noc; aj, dokonává se den, pobuď přes noc zde, a buď mysli veselé, a zítra tím raněji vypravíte se na cestu svou, a půjdeš k příbytku svému.
Soudců 19. - 10. On pak nechtěl zůstati přes noc, ale vstav, odšel, a přišel proti Jebus, jenž jest Jeruzalém, a s ním dva oslové s břemeny i ženina jeho.
Soudců 19. - 11. Když pak byli blízko Jebus, a den se velmi nachýlil, řekl mládenec pánu svému: Poď, prosím, obraťme se do města toho Jebuzejského, abychom v něm přenocovali.
Soudců 19. - 12. Jemuž odpověděl pán jeho: Neobrátíme se do města cizozemců, kteréž není synů Izraelských, ale půjdeme až do Gabaa.
Soudců 19. - 13. Řekl ještě mládenci svému: Poď, abychom přišli k některému z těch míst, a zůstali přes noc v Gabaa aneb v Ráma.
Soudců 19. - 14. Pomíjejíce tedy, odešli, a zapadlo jim slunce blízko Gabaa, kteréž jest Beniaminských.
Soudců 19. - 15. I obrátili se tam, aby vejdouce, zůstali přes noc v Gabaa. A když tam všel, posadil se na ulici města, proto že nebyl, kdo by je přijal do domu a dal jim nocleh.
Soudců 19. - 16. A aj, muž starý vracoval se od práce své s pole u večer, kterýž také byl s hory Efraimovy, a bydlil pohostinu v Gabaa; ale lidé místa toho byli synové Jemini.
Soudců 19. - 17. A když pozdvihl očí svých, uzřel muže toho pocestného na ulici města. I řekl jemu ten stařec: Kam se béřeš, a odkud jdeš?
Soudců 19. - 18. Jemuž odpověděl: Jdeme z Betléma Judova až k stranám hory Efraimovy, odkudž jsem; nebo jsem byl odšel do Betléma Judova. Jduť pak do domu Hospodinova, a není žádného, kdo by mne přijal do domu;
Soudců 19. - 19. Ješto mám i slámu a obrok pro osly své, tolikéž i chléb, ano i víno pro sebe a děvku tvou, a mládence, kterýž jest s služebníkem tvým, tak že v ničemž nemáme nedostatku.
Soudců 19. - 20. I řekl muž ten starý: Měj ty pokoj. Čehoť se koli nedostává, nechť já to opatřím, ty toliko na ulici nezůstávej přes noc.
Soudců 19. - 21. Tedy uvedl jej do domu svého, a obrok dal oslům; potom umyvše nohy své, jedli a pili.
Soudců 19. - 22. A když očerstvili srdce své, aj, muži města toho, muži nešlechetní, obklíčivše dům, tloukli na dvéře a mluvili tomu muži starci, hospodáři domu, řkouce: Vyveď muže toho, kterýž všel do domu tvého, abychom ho poznali.
Soudců 19. - 23. K nimžto vyšed muž ten, hospodář domu, řekl jim: Nikoli, bratří moji, nečiňte, prosím, zlého, poněvadž všel ten muž do domu mého, neprovoďte nešlechetnosti té.
Soudců 19. - 24. Aj, dceru svou, kteráž pannou jest, a ženinu jeho, ty hned vyvedu, i ponížíte jich, aneb učiníte jim, což se vám za dobré vidí; jen muži tomu nečiňte věci té hanebné.
Soudců 19. - 25. Ale nechtěli ho uposlechnouti muži ti. Pojav tedy muž ten ženinu svou, vyvedl ji k nim ven, i poznali ji, a zle jí požívali přes celou noc až do jitra; potom pustili ji, když počínalo zasvitávati.
Soudců 19. - 26. V svitání pak přišla žena ta, a padši, ležela u dveří domu toho muže, kdež byl pán její, až se rozednilo.
Soudců 19. - 27. Když pak vstal pán její ráno, otevřev dvéře domu, vycházel, aby se bral dále cestou svou. A aj, žena ta, ženina jeho, ležela u dveří domu, a ruce její byly na prahu.
Soudců 19. - 28. Jížto řekl: Vstaň, a poďme. A nic neodpověděla. Vzav tedy ji na osla, a vstav muž ten, odšel k místu svému.
Soudců 19. - 29. Když pak přišel do domu svého, vzal meč, a pochytiv ženinu svou, rozsekal ji s kostmi jejími na dvanácte kusů, a rozeslal ji po všech končinách Izraelských.
Soudců 19. - 30. A bylo, že kdožkoli uzřel, pravil: Nikdy se nestalo ani vidíno bylo co podobného od toho času, jakž vyšli synové Izraelští z země Egyptské, až do tohoto dne. Posuďte toho pilně, poraďte se a promluvte o to.
Soudců 20. - 1. I vyšli všickni synové Izraelští, a shromáždilo se všecko množství jednomyslně od Dan až do Bersabé, i země Galád, k Hospodinu do Masfa.
Soudců 20. - 2. Kdežto postavili se přední všeho lidu, všecka pokolení Izraelská v shromáždění lidu Božího, čtyřikrát sto tisíc lidu pěšího válečného.
Soudců 20. - 3. (Uslyšeli pak synové Beniamin, že by sešli se synové Izraelští v Masfa.) I řekli synové Izraelští: Povězte, kterak se stala nešlechetnost ta?
Soudců 20. - 4. I odpověděv muž Levíta, manžel ženy zamordované, řekl: Do Gabaa kteréž jest Beniaminovo, přišel jsem s ženinou svou, abych tam přenocoval.
Soudců 20. - 5. Tedy povstavše proti mně muži Gabaa, obklíčili mne v domě v noci, myslíce mne zamordovati, ženinu pak mou trápili, tak že umřela.
Soudců 20. - 6. Pročež vzav ženinu svou, rozsekal jsem ji na kusy, a rozeslal jsem ji do všech krajin dědictví Izraelského; nebo nešlechetnosti a mrzkosti se dopustili v Izraeli.
Soudců 20. - 7. Aj, všickni vy synové Izraelští jste; považte toho mezi sebou, a raďte se o to.
Soudců 20. - 8. A povstav všecken lid jednomyslně, řekli: Nenavrátí se žádný z nás do příbytku svého, aniž odejde kdo do domu svého.
Soudců 20. - 9. Ale nyní toto učiníme Gabaa, losujíce proti němu.
Soudců 20. - 10. Vezmeme deset mužů ze sta po všech pokoleních Izraelských, a sto z tisíce, a tisíc z desíti tisíců, aby dodávali potravy lidu, kterýž by přitáhna do Gabaa Beniaminova, pomstil všech nešlechetností jeho, kterýchž se dopustilo v Izraeli.
Soudců 20. - 11. I sebrali se všickni muži Izraelští na to město, snesše se za jednoho člověka.
Soudců 20. - 12. Poslala pak pokolení Izraelská muže do všech čeledí synů Beniamin, řkouce: Jaký to zlý skutek stal se mezi vámi?
Soudců 20. - 13. Nyní tedy vydejte ty muže bezbožné, kteříž jsou v Gabaa, ať je zbijeme a odejmeme zlé z Izraele. Ale nechtěli Beniaminští slyšeti hlasu bratří svých, synů Izraelských.
Soudců 20. - 14. Nýbrž shromáždili se synové Beniamin z měst svých do Gabaa, aby vytáhli k boji proti synům Izraelským.
Soudců 20. - 15. Toho dne načteno jest synů Beniamin z měst jejich dvadceti šest tisíc mužů bojovných, kromě obyvatelů Gabaa, jichž načteno bylo šest set mužů vybraných.
Soudců 20. - 16. Mezi kterýmžto vším lidem bylo sedm set mužů vybraných, neužívajících pravé ruky své, z nichž každý z praku kamením házeli k vlasu, a nechybovali se.
Soudců 20. - 17. Mužů pak Izraelských načteno jest kromě Beniaminských čtyřikrát sto tisíc mužů bojovných; všickni tito byli muži udatní.
Soudců 20. - 18. Vstavše pak, brali se do domu Boha silného, a tázali se Boha, a řekli synové Izraelští: Kdo z nás půjde napřed k boji proti synům Beniamin? I řekl Hospodin: Juda půjde napřed.
Soudců 20. - 19. A tak ráno vstavše synové Izraelští, položili se proti Gabaa.
Soudců 20. - 20. I táhli muži Izraelští k boji proti synům Beniamin, a sšikovali se muži Izraelští k bitvě proti Gabaa.
Soudců 20. - 21. Vyšedše pak synové Beniamin z Gabaa, porazili z Izraele toho dne dvamecítma tisíc mužů na zem.
Soudců 20. - 22. A posilnivše se muži lidu Izraelského, spořádali se zase k boji na místě, na kterémž se prvního dne zřídili.
Soudců 20. - 23. Prvé pak šli synové Izraelští, a plakali před Hospodinem až do večera. I tázali se Hospodina těmi slovy: Půjdeme-li ještě k boji proti synům Beniamina bratra našeho? Odpověděl Hospodin: Jděte proti nim.
Soudců 20. - 24. Tedy potýkali se synové Izraelští s syny Beniamin druhého dne.
Soudců 20. - 25. A vyšedše synové Beniamin z Gabaa na ně druhého dne, porazili z synů Izraelských opět osmnácte tisíc mužů na zem, vše mužů bojovných.
Soudců 20. - 26. Protož vstoupili všickni synové Izraelští a všecken lid, a přišli do domu Boha silného. I plakali, usadivše se tam před Hospodinem, a postili se toho dne až do večera; obětovali též oběti zápalné a pokojné před Hospodinem.
Soudců 20. - 27. I tázali se synové Izraelští Hospodina, (nebo tu byla truhla smlouvy Boží v těch dnech,
Soudců 20. - 28. A Fínes syn Eleazara, syna Aronova, stál před ní v ten čas), řkouce: Půjdeme-li ještě k boji proti synům Beniamina bratra našeho, čili tak necháme? Odpověděl Hospodin: Jděte, nebo zítra dám je v ruku vaši.
Soudců 20. - 29. Tedy Izraelští zdělali zálohy proti Gabaa všudy vůkol.
Soudců 20. - 30. I šli synové Izraelští proti synům Beniamin dne třetího, a sšikovali se proti Gabaa, jako prvé jednou i podruhé.
Soudců 20. - 31. Vyšedše pak synové Beniamin proti lidu, odtrhli se od města, a počali bíti a mordovati lidu, jako prvé jednou i druhé po stezkách, (z nichž jedna šla k Bethel a druhá do Gabaa), i po poli, a  okolo třidcíti mužů z Izraele.
Soudců 20. - 32. A řekli synové Beniamin: Padají před námi jako i prvé. Synové pak Izraelští řekli byli: Utíkejme, abychom je odtrhli od města až k stezkám.
Soudců 20. - 33. A v tom všickni synové Izraelští vstavše z místa svého, sšikovali se v Baltamar; zálohy také Izraelovy vyskočily z místa svého z trávníků Gabaa.
Soudců 20. - 34. Tedy vyšlo proti Gabaa deset tisíc mužů vybraných ze všeho Izraele, a bitva se rozmáhala; oni pak nevěděli o tom, že je potkati mělo zlé.
Soudců 20. - 35. I porazil Hospodin Beniamina před Izraelem, a zbili synové Izraelští z Beniaminských dne toho pětmecítma tisíc a sto mužů, vše bojovných.
Soudců 20. - 36. A vidouce synové Beniamin, že by poraženi byli, (nebo muži Izraelští ustupovali z místa Beniaminským, ubezpečivše se na zálohy, kteréž zdělali proti Gabaa.
Soudců 20. - 37. Zálohy pak pospíšily a obořily se na Gabaa, a rozvláčně troubivše zálohy, zbily všecko město ostrostí meče.
Soudců 20. - 38. Měli pak muži Izraelští s zálohami jistý čas uložený, aby když by oni zapálili město,
Soudců 20. - 39. Obrátili se synové Izraelští k boji. Beniaminští pak počali bíti a mordovati, a zbili z synů Izraelských okolo třidcíti mužů; nebo řekli: Jistě že padají před námi jako v první bitvě.
Soudců 20. - 40. Oheň pak počal vzhůru jíti z města, a sloup dymový. A ohlédše se Beniaminští zpět, uzřeli, an vstupuje oheň města k nebi.)
Soudců 20. - 41. A že muži Izraelští obrátili se, i zděšeni jsou muži Beniamin, nebo viděli, že zahynutí jim nastává.
Soudců 20. - 42. I utíkali před muži Izraelskými cestou ku poušti, a bojovníci postihali je, a kteří z měst vyšli, mordovali je mezi sebou.
Soudců 20. - 43. A tak obklíčili Beniaminské, a honili i porazili je, od Manuha až naproti Gabaa k východu slunce.
Soudců 20. - 44. Tedy padlo Beniaminských osmnácte tisíc mužů; všickni ti byli muži silní.
Soudců 20. - 45. Těch pak, kteříž obrátivše se, utíkali na poušť k skále Remmon, zpaběrovali po cestách pět tisíc mužů; potom honili je až k Gidom, a zbili z nich dva tisíce mužů.
Soudců 20. - 46. A tak bylo všech, kteříž padli v ten den z Beniaminských, pětmecítma tisíc mužů bojovných, vše mužů silných.
Soudců 20. - 47. I obrátilo se na poušť a uteklo k skále Remmon šest set mužů, kteříž zůstali v skále Remmon za čtyři měsíce.
Soudců 20. - 48. Potom muži Izraelští navrátili se k synům Beniamin, a zbili je ostrostí meče, tak lidi v městech jako hovada, i všecko, což nalezeno bylo; také i všecka města, kteráž ještě pozůstávala, ohněm vypálili.
Soudců 21. - 1. Nadto každý z mužů Izraelských přísahou se byli zavázali v Masfa, řkouce: Žádný z nás nedá dcery své Beniaminským za manželku.
Soudců 21. - 2. Protož všel lid do domu Boha silného, a seděli tam až do večera před Bohem, a pozdvihše hlasu svého, plakali pláčem velikým.
Soudců 21. - 3. A řekli: Proč Hospodine, Bože Izraelský, stalo se toto v Izraeli, aby dnes ubylo jedno pokolení z Izraele?
Soudců 21. - 4. Nazejtří pak ráno vstal lid, a vzdělali tam oltář, a obětovali oběti zápalné a pokojné.
Soudců 21. - 5. Řekli pak synové Izraelští: Jest-li kdo, ješto nepřišel do shromáždění tohoto ze všech pokolení Izraelských k Hospodinu? (Nebo se byli velice zapřisáhli proti tomu, kdož by nepřišel k Hospodinu do Masfa, řkouce: Bez milosti ať umře.
Soudců 21. - 6. Nebo litujíce synové Izraelští Beniamina bratra svého, řekli: Dnes vyhlazeno jest jedno pokolení z Izraele.
Soudců 21. - 7. Jakž tedy učiníme s těmi ostatky, aby ženy měli, poněvadž jsme se přísahou zavázali skrze Hospodina, že jim nedáme dcer svých za manželky?)
Soudců 21. - 8. Řekli tedy: Jest-li kdo z pokolení Izraelských, ješto nepřišel k Hospodinu do Masfa? A aj, nepřišel byl žádný do vojska z Jábes Galád do shromáždění.
Soudců 21. - 9. Nebo když sečten byl lid, a aj, nebylo tam žadného z obyvatelů Jábes Galád.
Soudců 21. - 10. Protož poslalo tam shromáždění to dvanácte tisíc mužů nejsilnějších, a přikázali jim, řkouce: Jděte a pobíte obyvatele Jábes Galád ostrostí meče, ženy i děti.
Soudců 21. - 11. Toto pak učiníte: Všecky mužského pohlaví, a každou ženu, kteráž muže poznala, zamordujete.
Soudců 21. - 12. Nalezli tedy mezi obyvateli Jábes Galád čtyři sta děveček panen, kteréž nepoznaly muže, a přivedli je do vojska v Sílo, kteréž bylo v zemi Kananejské.
Soudců 21. - 13. Tedy poslalo všecko to shromáždění, a mluvili k synům Beniamin, kteříž byli v skále Remmon, a povolali jich v pokoji.
Soudců 21. - 14. Protož navrátili se Beniaminští toho času. I dali jim ženy, kteréž živé zachovali z žen Jábes Galád, ale ani tak se jim nedostávalo jich.
Soudců 21. - 15. Lidu pak líto bylo Beniamina, proto že učinil Hospodin mezeru v pokoleních Izraelských.
Soudců 21. - 16. Řekli tedy starší shromáždění toho: Jak učiníme s těmi pozůstalými, aby měli ženy? Nebo vyhlazeny jsou ženy z pokolení Beniamin.
Soudců 21. - 17. Řekli také: Dědictví Beniaminovo pozůstalým náleží, aby nezahynulo pokolení z Izraele.
Soudců 21. - 18. My pak nemůžeme jim dáti dcer svých za manželky; (nebo se byli přísahou zavázali synové Izraelští, řkouce: Zlořečený buď, kdož by dal manželku synům Beniamin.)
Soudců 21. - 19. Potom řekli: Aj, slavnost Hospodinova bývá v Sílo každého roku na místě, kteréž jest s půlnoční strany domu Boha silného, k východu slunce cestě, kterouž se chodí od domu Boha silného do Sichem, a Lebnu jest na poledne.
Soudců 21. - 20. Přikázali tedy synům Beniamin, řkouce: Jděte a skrejte se v vinicích.
Soudců 21. - 21. A šetřte, a aj, když vyjdou dcery Sílo plésati v houfích, tedy vyskočíte z vinic a pochytíte sobě každý manželku svou ze dcer Sílo, a odejdete do země Beniamin.
Soudců 21. - 22. Když pak přijdou otcové jejich aneb bratří jejich, aby se před námi soudili, tedy řekneme jim: Slitujte se nad námi místo nich, nebo v té válce nevzali jsme pro každého z nich manželky; také jste vy jim nedali jich, a tak nebudete nic vinni.
Soudců 21. - 23. Tedy učinili tak synové Beniamin, a přivedli sobě manželky vedlé počtu svého z těch plésajících, kteréž uchvátili; a odšedše, navrátili se k dědictví svému, a vzdělavše zase města svá, bydlili v nich.
Soudců 21. - 24. A tak odešli odtud synové Izraelští toho času, jeden každý k svému pokolení a k čeledi své; a vrátili se odtud jeden každý k dědictví svému.
Soudců 21. - 25. Těch dnů nebylo krále v Izraeli, ale každý, což se mu vidělo, to činil.
Rút 1. - 1. Stalo se pak za času soudců, že byl hlad v zemi. I odšel člověk z Betléma Judova, a bydlil pohostinu v krajině Moábské s manželkou svou a se dvěma syny svými.
Rút 1. - 2. Jméno pak muže toho Elimelech, a jméno ženy jeho Noémi, jméno také dvou synů jeho Mahalon a Chelion, Efratejští z Betléma Judova; a přišedše do krajiny Moábské, bydlili tam.
Rút 1. - 3. Umřel pak Elimelech, muž Noémi; i pozůstala ona s oběma syny svými.
Rút 1. - 4. Kteříž pojali sobě ženy Moábské; jméno jedné bylo Orfa a jméno druhé Rut. I bydlili tam téměř deset let.
Rút 1. - 5. Umřeli také oni oba dva, Mahalon i Chelion, a zůstala žena ta po dvou synech svých a manželu svém.
Rút 1. - 6. Tedy vstavši ona s nevěstami svými, navracela se z krajiny Moábské; nebo slyšela v krajině Moábské, že Hospodin navštívil lid svůj, dav jemu chléb.
Rút 1. - 7. Vyšedši tedy z místa, na němž bydlila, a obě nevěsty její s ní, daly se na cestu, aby se navrátily do země Judské.
Rút 1. - 8. Řekla pak Noémi oběma nevěstám svým: Jděte, navraťte se jedna každá do domu matky své. Učiniž Hospodin s vámi milosrdenství, jakož jste i vy činili s mrtvými syny mými i se mnou.
Rút 1. - 9. Dejž vám Hospodin, abyste nalezly odpočinutí, jedna každá v domě muže svého. I políbila jich, ony pak pozdvihše hlasu svého, plakaly.
Rút 1. - 10. A řekly jí: Obrátíme se raději s tebou k lidu tvému.
Rút 1. - 11. I řekla Noémi: Navraťte se, dcerky mé. Proč chcete jíti se mnou? Zdaliž ještě budu míti syny, aby byli vaši muži?
Rút 1. - 12. Navraťte se, dcerky mé, a odejděte, neboť jsem již stará k vdání; nýbrž bych i řekla, že mám naději, bych i noci této se vdala a syny zrodila,
Rút 1. - 13. Zdaž byste na ně čekaly, až by dorostli? Zdaliž tou příčinou meškati se budete, abyste se neměly vdáti? Ne tak, mé dcerky, nebo mé trápení větší jest nežli vaše, proto že ruka Hospodinova jest proti mně.
Rút 1. - 14. Ony pak pozdvihše hlasu, opět plakaly. A Orfa políbivši svegruši svou, odešla, Rut pak přídržela se jí.
Rút 1. - 15. Kteréžto řekla Noémi: Aj, přítelkyně tvá navrátila se k lidu svému a k bohům svým, navratiž se také za ní.
Rút 1. - 16. Ale Rut řekla: Nenuť mne, abych tě opustiti a od tebe odjíti měla. Nebo kamž se koli obrátíš, půjdu, a kdekoli bydliti budeš, i já bydliti budu; lid tvůj lid můj, a Bůh tvůj Bůh můj.
Rút 1. - 17. Kdekoli umřeš, umru, a tu pochována budu. Toto mi učiň Hospodin, a toto přidej, že toliko smrt rozdělí mne s tebou.
Rút 1. - 18. Tedy viduci, že se na tom ustavila, aby šla s ní, přestala k ní mluviti.
Rút 1. - 19. I šly obě dvě spolu, až přišly k Betlému. I stalo se, že když přišly do Betléma, roznesla se pověst o nich po všem městě, a pravili: To-li jest ta Noémi?
Rút 1. - 20. Jimž ona řekla: Nenazývejte mne Noémi, říkejte mi Mara; nebo hořkostí velikou naplnil mne Všemohoucí.
Rút 1. - 21. Vyšla jsem plná, teď pak prázdnou mne zase Hospodin přivedl. Pročež tedy nazýváte mne Noémi, poněvadž mne Hospodin ssoužil, a Všemohoucí mne znuzil?
Rút 1. - 22. A navrátila se Noémi s Rut Moábskou, nevěstou svou; navrátila se pak z krajiny Moábské. I přišly do Betléma, když počínali žíti ječmene.
Rút 2. - 1. Měla pak Noémi přítele po manželu svém, muže mocného z čeledi Elimelechovy, jménem Bóza.
Rút 2. - 2. I řekla Rut Moábská Noémi: Nechť medle jdu na pole sbírati klasů za tím, kdož by mi toho přál. Jížto ona řekla: Jdi, dcero má.
Rút 2. - 3. Šla tedy, a přišedši, sbírala klasy na poli za ženci. Přihodilo se pak, že přišla na díl pole toho, kteréž přináleželo Bózovi, jenž byl z čeledi Elimelechovy.
Rút 2. - 4. A v tom přišel Bóz z Betléma, a řekl žencům: Hospodin s vámi. Kteříž odpověděli jemu: Požehnejž tobě Hospodin.
Rút 2. - 5. I řekl Bóz služebníku svému, kterýž postaven byl nad ženci: Čí jest tato mladice?
Rút 2. - 6. Odpověděl služebník ten, kterýž postaven byl nad ženci, a řekl: Jest mladice Moábská, kteráž přišla s Noémi z země Moábské.
Rút 2. - 7. A řekla mi: Prosím, nechť sbírám a shromažďuji klasy mezi snopy za ženci. A přišedši, trvá od jitra až dosavad, kromě že na chvilku doma pobyla.
Rút 2. - 8. Tedy řekl Bóz k Rut: Slyš, dcero má, nechoď sbírati na jiné pole, aniž odcházej odsud, ale přídrž se teď děvek mých.
Rút 2. - 9. Zůstávej na tom poli, na němž budou žíti, a choď za nimi, nebo jsem přikázal služebníkům svým, aby se tebe žádný nedotýkal. Bude-liť se chtíti píti, jdi k nádobám, a napí se té vody, kteréž by navážili služebníci moji.
Rút 2. - 10. Tedy ona padla na tvář svou, a schýlivši se k zemi, řekla jemu: Odkudž mi to, že jsem nalezla milost před tebou, abys se známil ke mně, kteráž jsem cizozemka.
Rút 2. - 11. Odpověděl Bóz a řekl: O všemť mi oznámeno jest, co jsi koli činila svegruši své po smrti muže svého, a že opustivši otce svého a matku svou, i zemi, v kteréžs se narodila, šla jsi mezi lid, kteréhožs prvé neznala.
Rút 2. - 12. Odplatiž tobě Hospodin za skutek tvůj, a budiž mzda tvá dokonalá od Hospodina Boha Izraelského, poněvadž jsi přišla, abys pod křídly jeho doufala.
Rút 2. - 13. Kterážto řekla: Nalezla jsem milost před tebou, pane můj, poněvadž jsi mne potěšil, a mluvils k srdci děvky své, ješto nejsem podobná jedné z děvek tvých.
Rút 2. - 14. Tedy řekl jí Bóz: Když bude čas jísti, přistup sem, a pojez chleba, a omoč skyvu svou v octě. I posadila se při žencích, a podal jí pražmy; ona pak jedla až do sytosti, a ještě jí zbylo.
Rút 2. - 15. I vstala, aby sbírala. Přikázal pak Bóz služebníkům svým, řka: Byť pak i mezi snopy sbírala, nezbraňujte jí.
Rút 2. - 16. Nýbrž naschvál jí upouštějte z snopů a nechávejte, ať sbírá, a nedomlouvejte jí.
Rút 2. - 17. Sbírala tedy na poli tom až do večera, a což sebrala, to vymlátila; i byla téměř míra efi ječmene.
Rút 2. - 18. Kterýž vzavši, přišla do města, a viděla svegruše její to, což nasbírala. Vyňala také a dala jí to, což pozůstalo po nasycení jejím.
Rút 2. - 19. I řekla jí svegruše její: Kdes sbírala dnes, a kdes pracovala? Budiž požehnaný ten, kterýž tě přijal. Tedy oznámila svegruši své, u koho pracovala, řkuci: Jméno muže, u kteréhož jsem pracovala dnes, jest Bóz.
Rút 2. - 20. I řekla Noémi nevěstě své: Požehnanýť jest od Hospodina, že nepřestal milosrdenství svého nad živými i mrtvými. I to ještě k ní řekla Noémi: Blízký přítel náš a z příbuzných našich jest muž ten.
Rút 2. - 21. Řekla jí také Rut Moábská: I to mi ještě řekl: Čeládky mé přídrž se, dokavadž by všeho, což mého jest, nedožali.
Rút 2. - 22. Tedy řekla Noémi Rut nevěstě své: Dobré jest tedy, dcero má, abys vycházela s děvečkami jeho, ať by na jiném poli něco nepřekazili.
Rút 2. - 23. A tak se přídržela Rut děvek Bózových, a sbírala klasy, dokudž nesžali ječmene a pšenice, a bydlela u svegruše své.
Rút 3. - 1. Řekla jí potom Noémi svegruše její: Má dcero, nemám-liž pohledati tobě odpočinutí, aby tobě dobře bylo?
Rút 3. - 2. Anobrž zdaliž Bóz ten příbuzný náš, s jehož jsi děvečkami byla, nebude víti ječmene na humně noci této?
Rút 3. - 3. Protož umej se a pomaž, roucho své také oblec, a jdi na humno, však tak, aby nebylo známé muži tomu, prvé než by přestal jísti a píti.
Rút 3. - 4. A když půjde ležeti, znamenej místo, na kterémž lehne, a přijduc, pozdvihneš pláště u noh jeho, a tu se položíš; on pak oznámí tobě, co bys měla činiti.
Rút 3. - 5. Jížto Rut řekla: Cokoli mi rozkážeš, učiním.
Rút 3. - 6. Šla tedy na to humno, a učinila všecko, což jí rozkázala svegruše její.
Rút 3. - 7. Když pak pojedl Bóz a napil se, a rozveselilo se srdce jeho, šel spáti vedlé stohu; přišla i ona tiše, a pozdvihši pláště u noh jeho, položila se.
Rút 3. - 8. A když bylo o půl noci, ulekl se muž ten a zchopil se, a aj, žena leží u noh jeho.
Rút 3. - 9. I řekl: Kdo jsi ty? A ona odpověděla: Já jsem Rut, děvka tvá. Vztáhni křídlo pláště svého na děvku svou, nebo příbuzný jsi.
Rút 3. - 10. A on řekl: Požehnaná jsi ty od Hospodina, dcero má. Větší jsi nyní pobožnosti dokázala, nežli prvé, že jsi nehledala mládenců bohatých aneb chudých.
Rút 3. - 11. Protož nyní, dcero má, neboj se; vše, čehož žádáš, učiním tobě, nebo víť všecko město lidu mého, že jsi ty žena šlechetná.
Rút 3. - 12. A také jest to pravé, že jsem příbuzný tvůj, ale jestiť příbuzný bližší nežli já.
Rút 3. - 13. Odpočiniž tu přes noc, a když bude ráno, jestližeť on bude chtíti práva příbuznosti k tobě užiti, dobře, nechť užive. Pakliť nebude chtíti práva užiti k tobě, já právem příbuznosti pojmu tebe, živť jest Hospodin. Spiž tu až do jitra.
Rút 3. - 14. A tak spala u noh jeho až do jitra. Potom vstala prvé, nežli by kdo poznati mohl bližního svého; nebo pečoval Bóz, aby někdo nezvěděl, že přišla žena ta na humno.
Rút 3. - 15. A řekl: Přines loktušku, kterouž se odíváš, a drž ji. A když ji držela, naměřiv jí šest měr ječmene, vložil na ni. I vešla do města.
Rút 3. - 16. A přišla k svegruši své. Kteráž řekla: Kdo jsi ty, dcero má? I vypravovala jí všecko, což jí učinil muž ten.
Rút 3. - 17. A řekla: Šest měr těchto ječmene dal mi, nebo řekl ke mně: Nenavrátíš se prázdná k svegruši své.
Rút 3. - 18. I řekla jí Noémi: Počekej, dcero má, až porozumíš, jak to padne; neboť neobleví muž ten, až tu věc dnes k místu přivede.
Rút 4. - 1. Tedy Bóz všed do brány, posadil se tam. A aj, příbuzný ten, o němž on byl mluvil, šel tudy. I řekl jemu: Poď sem, a poseď tuto. Kterýž zastaviv se, sedl.
Rút 4. - 2. A vzav Bóz deset mužů z starších města toho, řekl: Posaďte se tuto. I posadili se.
Rút 4. - 3. Tedy řekl příbuznému tomu: Díl pole, kteréž bylo bratra našeho Elimelecha, prodala Noémi, kteráž se navrátila z krajiny Moábské.
Rút 4. - 4. A já jsem umínil netajiti toho před tebou, a pravímť: Ujmi pole to před přísedícími těmito a staršími lidu mého. Jestliže chceš koupiti, kup; pakli nekoupíš, oznam mi. Nebo vím, že kromě tebe není žádného, kterýž by měl právo koupiti je, a já jsem po tobě. Tedy on řekl: Já koupím.
Rút 4. - 5. I řekl Bóz: Když ujmeš pole to od Noémi, tedy i Rut Moábskou, manželku mrtvého, sobě pojmeš, abys vzbudil jméno mrtvého v dědictví jeho.
Rút 4. - 6. Odpověděl příbuzný ten: Nemohuť koupiti, abych snad nezahladil dědictví svého. Uživ ty práva příbuznosti mé, nebo já ho nemohu užiti.
Rút 4. - 7. (Byl pak ten obyčej od starodávna v Izraeli při koupi a směnách, ku potvrzení všelijakého jednání, že szul jeden obuv svou, a dal ji druhému. A to bylo na svědectví té věci v Izraeli.)
Rút 4. - 8. Protož řekl příbuzný Bózovi: Ujmi ty. I szul obuv svou.
Rút 4. - 9. Tedy řekl Bóz starším těm a všemu lidu: Vy svědkové jste dnes, že jsem ujal všecko, což bylo Elimelechovo, i všecko to, což bylo Chelionovo a Mahalonovo, od Noémi.
Rút 4. - 10. Ano i Rut Moábskou, ženu Mahalonovu, vzal jsem sobě za manželku, abych vzbudil jméno mrtvého v dědictví jeho, a aby nebylo zahlazeno jméno mrtvého z bratří jeho, a z brány místa jeho. Vy svědkové jste dnes toho.
Rút 4. - 11. I řekl všecken lid, kterýž byl v bráně města, i starší: Svědkové jsme. Dejž Hospodin, aby žena vcházející do domu tvého byla jako Ráchel a jako Lía, kteréžto dvě vzdělaly dům Izraelský. Počínejž sobě zmužile v Efratě, a dosáhni jména v Betlémě.
Rút 4. - 12. A ať jest dům tvůj jako dům Fáresa, (kteréhož porodila Támar Judovi,) z semene toho, kteréž by dal tobě Hospodin s mladicí touto.
Rút 4. - 13. A tak Bóz pojal sobě Rut, a byla manželkou jeho. A když všel k ní, dal jí to Hospodin, že počala a porodila syna.
Rút 4. - 14. I řekly ženy Noémi: Požehnaný Hospodin, kterýž nedopustil toho, abys měla zbavena býti příbuzného v tento čas, tak aby trvalo v Izraeli jméno jeho.
Rút 4. - 15. Onť očerství duši tvou, a chovati tě bude v starosti tvé; nebo nevěsta tvá, kteráž tě miluje, porodila ho, kteráž tobě lepší jest, nežli sedm synů.
Rút 4. - 16. Tedy vzavši Noémi dítě, položila je na klín svůj, a byla pěstounkou jeho.
Rút 4. - 17. Daly mu pak jméno sousedy, kteréž pravily: Narodil se syn Noémi, a nazvaly ho jménem Obéd. Onť jest otec Izai, otce Davidova.
Rút 4. - 18. A tito jsou rodové Fáresovi: Fáres zplodil Ezrona;
Rút 4. - 19. Ezron pak zplodil Rama, Ram pak zplodil Aminadaba;
Rút 4. - 20. Aminadab pak zplodil Názona, Názon pak zplodil Salmona;
Rút 4. - 21. Salmon pak zplodil Bóza, Bóz pak zplodil Obéda;
Rút 4. - 22. Obéd pak zplodil Izai, Izai pak zplodil Davida.
Ezdráš 1. - 1. Léta prvního Cýra krále Perského, aby se naplnila řeč Hospodinova skrze ústa Jeremiášova, vzbudil Hospodin ducha Cýrova krále Perského, aby dal provolati po všem království svém, ano také i rozepsal, řka:
Ezdráš 1. - 2. Toto praví Cýrus král Perský: Všecka království země dal mi Hospodin Bůh nebeský, a on mi poručil, abych mu vystavěl dům v Jeruzalémě, kterýž jest v Judstvu.
Ezdráš 1. - 3. Kdo jest mezi vámi ze všeho lidu jeho, budiž Bůh jeho s ním, a nechať jde do Jeruzaléma, kterýž jest v Judstvu, a staví dům Hospodina Boha Izraelského, toho Boha, kterýž jest v Jeruzalémě.
Ezdráš 1. - 4. Kdož by pak zůstal na kterémkoli místě, kdež jest pohostinu, lidé místa toho ať mu pomohou stříbrem a zlatem, statkem i hovady, mimo oběti dobrovolné k domu Božímu, kterýž jest v Jeruzalémě.
Ezdráš 1. - 5. I povstali přední z čeledí otců z pokolení Judova a Beniaminova, kněží také a Levítové i každý, číhož ducha vzbudil Bůh, aby šli k stavení domu Hospodinova, kterýž jest v Jeruzalémě.
Ezdráš 1. - 6. Jimž všickni ti, kteříž bydlili okolo nich, pomáhali nádobami stříbrnými a zlatými, statkem i hovady, a věcmi drahými, mimo všecko, což dobrovolně obětováno bylo.
Ezdráš 1. - 7. Král také Cýrus vydal nádoby domu Hospodinova, kteréž byl pobral Nabuchodonozor z Jeruzaléma, a dal je byl do domu Boha svého.
Ezdráš 1. - 8. Vydal je pak Cýrus král Perský skrze Mitridata správce nad poklady, kterýž je vyčtl Sesbazarovi knížeti Judskému.
Ezdráš 1. - 9. A tento jest počet jejich: Medenic zlatých třidceti, medenic stříbrných tisíc, nožů devětmecítma.
Ezdráš 1. - 10. Koflíků zlatých třidceti, koflíků stříbrných prostějších čtyři sta a deset, nádob jiných na tisíce.
Ezdráš 1. - 11. Všech nádob zlatých i stříbrných pět tisíc a čtyři sta. Všecko to odnesl Sesbazar, když se stěhoval lid zajatý z Babylona do Jeruzaléma.
Ezdráš 2. - 1. Tito pak jsou lidé té krajiny, kteříž se z zajetí a přestěhování toho brali, jakž je byl přestěhoval Nabuchodonozor král Babylonský do Babylona, a navrátili se do Jeruzaléma a do Judstva, jeden každý do města svého,
Ezdráš 2. - 2. Kteříž přišli s Zorobábelem, s Jesua, s Nehemiášem, Saraiášem, Reelaiášem, Mardocheem, Bilsanem, Misparem, Bigvajem, Rechumem a Baanou. Počet mužů z lidu Izraelského:
Ezdráš 2. - 3. Synů Farosových dva tisíce, sto sedmdesáte dva.
Ezdráš 2. - 4. Synů Sefatiášových tři sta sedmdesáte dva.
Ezdráš 2. - 5. Synů Arachových sedm set sedmdesát pět.
Ezdráš 2. - 6. Synů Pachat Moábových, synů Jesue a Joábových dva tisíce, osm set a dvanácte.
Ezdráš 2. - 7. Synů Elamových tisíc, dvě stě padesáte čtyři.
Ezdráš 2. - 8. Synů Zattuových devět set čtyřidceti pět.
Ezdráš 2. - 9. Synů Zakkai sedm set a šedesát.
Ezdráš 2. - 10. Synů Báni šest set čtyřidceti dva.
Ezdráš 2. - 11. Synů Bebai šest set třimecítma.
Ezdráš 2. - 12. Synů Azgadových tisíc, dvě stě dvamecítma.
Ezdráš 2. - 13. Synů Adonikamových šest set šedesáte šest.
Ezdráš 2. - 14. Synů Bigvai dva tisíce, padesáte šest.
Ezdráš 2. - 15. Synů Adinových čtyři sta padesáte čtyři.
Ezdráš 2. - 16. Synů Aterových z Ezechiáše devadesát osm.
Ezdráš 2. - 17. Synů Bezai tři sta třimecítma.
Ezdráš 2. - 18. Synů Jorahových sto a dvanácte.
Ezdráš 2. - 19. Synů Chasumových dvě stě třimecítma.
Ezdráš 2. - 20. Synů Gibbarových devadesáte pět.
Ezdráš 2. - 21. Synů Betlémských sto třimecítma.
Ezdráš 2. - 22. Mužů Netofatských padesáte šest.
Ezdráš 2. - 23. Mužů Anatotských sto osmmecítma.
Ezdráš 2. - 24. Synů Azmavetských čtyřidceti dva.
Ezdráš 2. - 25. Synů Kariatarimských, Kafirských a Berotských sedm set čtyřidceti a tři.
Ezdráš 2. - 26. Synů Ráma a Gabaa šest set jedenmecítma.
Ezdráš 2. - 27. Mužů Michmas sto dvamecítma.
Ezdráš 2. - 28. Mužů z Bethel a Hai dvě stě třimecítma.
Ezdráš 2. - 29. Synů z Nébo padesáte dva.
Ezdráš 2. - 30. Synů Magbisových sto padesáte šest.
Ezdráš 2. - 31. Synů Elama druhého tisíc, dvě stě padesáte čtyři.
Ezdráš 2. - 32. Synů Charimových tři sta dvadceti.
Ezdráš 2. - 33. Synů Lodových, Chadidových a Onových sedm set dvadceti pět.
Ezdráš 2. - 34. Synů Jerecho tři sta čtyřidceti pět.
Ezdráš 2. - 35. Synů Senaa tři tisíce, šest set a třidceti.
Ezdráš 2. - 36. Kněží, synů Jedaiášových z domu Jesua, devět set sedmdesáte tři.
Ezdráš 2. - 37. Synů Immerových tisíc, padesáte dva.
Ezdráš 2. - 38. Synů Paschurových tisíc, dvě stě čtyřidceti sedm.
Ezdráš 2. - 39. Synů Charimových tisíc a sedmnácte.
Ezdráš 2. - 40. Levítů, synů Jesua a Kadmiele, synů Hodaviášových, sedmdesáte čtyři.
Ezdráš 2. - 41. Zpěváků, synů Azafových, sto dvadceti osm.
Ezdráš 2. - 42. Synů vrátných, synů Sallumových, synů Aterových, synů Talmonových, synů Akkubových, synů Chatita, synů Sobai, všech sto třidceti devět.
Ezdráš 2. - 43. Netinejských, synů Zicha, synů Chasufa, synů Tabbaot,
Ezdráš 2. - 44. Synů Keros, synů Siaha, synů Fádon,
Ezdráš 2. - 45. Synů Lebana, synů Chagaba, synů Akkub,
Ezdráš 2. - 46. Synů Chagab, synů Samlai, synů Chanan,
Ezdráš 2. - 47. Synů Giddel, synů Gachar, synů Reaia,
Ezdráš 2. - 48. Synů Rezin, synů Nekoda, synů Gazam,
Ezdráš 2. - 49. Synů Uza, synů Paseach, synů Besai,
Ezdráš 2. - 50. Synů Asna, synů Meunim, synů Nefusim,
Ezdráš 2. - 51. Synů Bakbuk, synů Chakufa, synů Charchur,
Ezdráš 2. - 52. Synů Bazlut, synů Mechida, synů Charsa,
Ezdráš 2. - 53. Synů Barkos, synů Sisera, synů Tamach,
Ezdráš 2. - 54. Synů Neziach, synů Chatifa,
Ezdráš 2. - 55. Synů služebníků Šalomounových, synů Sotai, synů Soferet, synů Feruda,
Ezdráš 2. - 56. Synů Jaala, synů Darkon, synů Giddel,
Ezdráš 2. - 57. Synů Sefatiášových, synů Chattil, synů Pocheret Hazebaim, synů Ami,
Ezdráš 2. - 58. Všech Netinejských a synů služebníků Šalomounových tři sta devadesáte dva.
Ezdráš 2. - 59. Tito také byli, kteříž šli z Telmelach, Telcharsa, Cherub, Addan a Immer, ale nemohli ukázati domu otců svých a semene svého, že by z Izraele byli:
Ezdráš 2. - 60. Synů Delaiášových, synů Tobiášových, synů Nekodových šest set padesáte dva.
Ezdráš 2. - 61. A z synů kněžských synové Chabaiášovi, synové Kózovi, synové Barzillai, kterýž pojav sobě ze dcer Barzillai Galádského manželku, nazván jest jménem jejich.
Ezdráš 2. - 62. Ti vyhledávali zapsání o sobě, chtíce prokázati rod svůj, ale nenašlo se. Protož zbaveni jsou kněžství.
Ezdráš 2. - 63. A zapověděl jim Tirsata, aby nejedli z věcí svatosvatých, dokudž by nestál kněz s urim a thumim.
Ezdráš 2. - 64. Všeho toho shromáždění pospolu čtyřidceti a dva tisíce, tři sta šedesáte,
Ezdráš 2. - 65. Kromě služebníků jejich, a děvek jejich, jichž bylo sedm tisíc, tři sta třidceti sedm. A mezi nimi bylo zpěváků a zpěvakyní dvě stě.
Ezdráš 2. - 66. Koní jejich sedm set třidceti šest, mezků jejich dvě stě čtyřidceti pět.
Ezdráš 2. - 67. Velbloudů jejich čtyři sta třidceti pět, oslů šest tisíc, sedm set a dvadceti.
Ezdráš 2. - 68. Z knížat pak čeledí otcovských, někteří, když přišli k domu Hospodinovu, kterýž byl v Jeruzalémě, dobrovolně se oddavše, aby stavěli dům Boží na gruntech jeho,
Ezdráš 2. - 69. Vedlé možnosti své dali náklad k dílu: Zlata jeden a šedesáte tisíc drachem, stříbra pak pět tisíc liber, a sukní kněžských sto.
Ezdráš 2. - 70. A tak osadili se kněží i Levítové a někteří z lidu, i zpěváci i vrátní a Netinejští v městech svých, i všecken Izrael v městech svých.
Ezdráš 3. - 1. Když pak nastal měsíc sedmý, a byli synové Izraelští v městech, shromáždil se lid jednomyslně do Jeruzaléma.
Ezdráš 3. - 2. Tedy vstav Jesua syn Jozadakův s bratřími svými kněžími, a Zorobábel syn Salatielův s bratřími svými, vzdělali oltář Boha Izraelského, aby obětovali na něm oběti zápalné, jakož psáno jest v zákoně Mojžíše muže Božího.
Ezdráš 3. - 3. A když postavili oltář ten na základích jeho, ačkoli se obávali národů jiných zemí, však obětovali na něm oběti zápalné Hospodinu, oběti zápalné ráno i večer.
Ezdráš 3. - 4. Drželi také slavnost stánků, jakož psáno jest, obětujíce zápal na každý den, vedlé počtu a vedlé obyčeje každého dne,
Ezdráš 3. - 5. A potom obět zápalnou ustavičnou, i na novměsíce i na každou slavnost Hospodinu posvěcenou, i od každého dobrovolně obětujícího dobrovolnou obět Hospodinu.
Ezdráš 3. - 6. Od prvního dne toho měsíce sedmého počali obětovati zápalů Hospodinu, ačkoli chrám Hospodinův ještě nebyl založen.
Ezdráš 3. - 7. I dali peníze kameníkům a řemeslníkům, též potravy a nápoje i oleje Sidonským a Tyrským, aby vezli dříví cedrové z Libánu k moři Joppen, podlé povolení jim Cýra krále Perského.
Ezdráš 3. - 8. Léta pak druhého po jejich se navrácení k domu Božímu do Jeruzaléma, měsíce druhého, začali Zorobábel syn Salatielův, a Jesua syn Jozadakův, i jiní bratří jejich kněží a Levítové a všickni, kteříž byli přišli z toho zajetí do Jeruzaléma, a ustanovili Levíty od dvadcítiletých a výše, aby přihlédali k dílu domu Hospodinova.
Ezdráš 3. - 9. A tak postaven jest Jesua, synové jeho i bratří jeho, Kadmiel i synové jeho, synové Judovi spolu, aby přihlédali k dílu při domě Božím, potomci Chenadadovi, synové jejich i bratří jejich Levítové.
Ezdráš 3. - 10. A když zakládali grunty stavitelé chrámu Hospodinova, postavili kněží zobláčené s trubami, a Levíty, syny Azafovy s cymbály, aby chválili Hospodina vedlé nařízení Davida krále Izraelského.
Ezdráš 3. - 11. I prozpěvovali jedni po druhých, chválíce a oslavujíce Hospodina, nebo dobrý jest, a že na věky trvá milosrdenství jeho nad Izraelem. Všecken také lid prokřikoval hlasem velikým, chválíce Hospodina, proto že založen byl dům Hospodinův.
Ezdráš 3. - 12. Mnozí pak z kněží a z Levítů i z knížat čeledí otcovských, starci, kteříž byli viděli prvnější dům, když zakládali tento dům před očima jejich, plakali hlasem velikým. Mnozí nazpět prokřikovali s radostí hlasem velikým,
Ezdráš 3. - 13. Tak že lid nemohl rozeznati hlasu prokřikování radostného od hlasu plačícího lidu; nebo lid ten prokřikoval hlasem velikým, a hlas ten slyšán byl daleko.
Ezdráš 4. - 1. Uslyšavše pak nepřátelé Judovi a Beniaminovi, že by ti, kteříž přestěhováni byli, stavěli chrám Hospodinu Bohu Izraelskému,
Ezdráš 4. - 2. Přistoupili k Zorobábelovi a k knížatům čeledí otcovských, a řekli jim: Budeme s vámi stavěti; nebo jako i vy hledati budeme Boha vašeho, jemuž i oběti obětujeme ode dnů Esarchaddona krále Assyrského, kterýž nás sem uvedl.
Ezdráš 4. - 3. Tedy řekl jim Zorobábel a Jesua i jiná knížata čeledí otcovských z Izraele: Ne vám, ale nám náleží stavěti dům Bohu našemu; nebo my sami stavěti budeme Hospodinu Bohu Izraelskému, jakž přikázal nám král Cýrus, král Perský.
Ezdráš 4. - 4. A však lid té krajiny zemdléval ruce lidu Judského, a odhrožovali je, aby nestavěli.
Ezdráš 4. - 5. Anobrž i najímali proti nim rádce, aby rušili rady jejich, po všecky dny Cýra krále Perského, až do kralování Daria krále Perského.
Ezdráš 4. - 6. Nebo když kraloval Asverus, při začátku kralování jeho sepsali žalobu proti obyvatelům Judským a Jeruzalémským.
Ezdráš 4. - 7. (Tak jako za dnů Artaxerxa psal Bislam, Mitridates, Tabel a jiní tovaryši jeho k Artaxerxovi králi Perskému.) Písmo pak listu toho psáno bylo Syrsky, i vykládáno Syrsky.
Ezdráš 4. - 8. Rechum totiž kancléř a Simsai písař napsali jeden list proti Jeruzalému Artaxerxovi králi, takový:
Ezdráš 4. - 9. Rechum kancléř a Simsai písař i jiní tovaryši jejich, Dinaiští a Afarsatchaiští, Tarpelaiští, Afarzaiští, Arkevaiští, Babylonští, Susanechaiští, Dehavejští a Elmaiští,
Ezdráš 4. - 10. I jiní národové, kteréž byl převedl Asnapar veliký a slavný, a rozsadil v městech Samařských, a jiní za řekou, i Cheenetští,
Ezdráš 4. - 11. (Tento jest přípis listu, kterýž poslali k Artaxerxovi králi), služebníci tvoji, lidé za řekou a Cheenetští.
Ezdráš 4. - 12. Známo buď králi, že Židé, kteříž se vrátili od tebe, přišedše k nám do Jeruzaléma, město odporné a škodlivé stavějí, i zdi dělají, a základy spojují.
Ezdráš 4. - 13. Protož nyní buď vědomo králi, bude-li to město vystaveno, a zdi dodělány, platuť, cla a úroku dávati nebudou, a tak komoře královské újma bude.
Ezdráš 4. - 14. Nyní tedy poněvadž dobrodiní paláce užíváme, na obnažování krále neslušelo se nám dívati. Tou příčinou poslali jsme a oznámili to králi,
Ezdráš 4. - 15. Aby dal hledati v knihách kronik otců svých, a najdeš v nich, i zvíš, že město to jest město odporné a škodlivé králům i krajinám, a že se v něm puntovávají od starodávna, pročež to město prvé zkaženo bylo.
Ezdráš 4. - 16. Nadto známoť činíme králi, že bude-li to město vystaveno, a zdi dodělány, tedy vládařství za řekou míti nebudeš.
Ezdráš 4. - 17. Tedy odeslal odpověd král Rechumovi kancléři a Simsaiovi písaři i jiným tovaryšům jejich, kteříž bydlili v Samaří, a jiným za řekou v Selam i v Cheet:
Ezdráš 4. - 18. Psání, kteréž jste k nám poslali, zjevně čteno jest přede mnou.
Ezdráš 4. - 19. Protož rozkázal jsem, aby hledali. I nalezli, že to město zdávna povstává proti králům, a zprotivování i puntování bývají v něm.
Ezdráš 4. - 20. Nadto i králové mocní že bývali v Jeruzalémě, a panovali nade vším, co jest za řekou, jimž platové, cla a úrok dáván býval.
Ezdráš 4. - 21. Protož nyní přikažte, ať jest zastaveno mužům těm, aby to město nebylo staveno, dokudž by ode mne poručeno nebylo.
Ezdráš 4. - 22. Hleďtež pak, abyste se v té věci nemýlili, a ať skrze to nezroste něco zlého na škodu králům.
Ezdráš 4. - 23. Když pak ten přípis listu Artaxerxa krále čten byl před Rechumem a Simsaiem písařem a tovaryši jejich, odešli rychle do Jeruzaléma k Židům, a zastavili jim mocí a silou.
Ezdráš 4. - 24. A tak přetrženo jest dílo domu Božího, kterýž byl v Jeruzalémě, a stálo tak až do druhého léta kralování Daria krále Perského.
Ezdráš 5. - 1. Toho času prorokoval Aggeus prorok a Zachariáš syn Iddo, proroci, Židům, kteříž byli v Judstvu a v Jeruzalémě, ve jménu Boha Izraelského mluvíce k nim.
Ezdráš 5. - 2. Tedy povstavše Zorobábel syn Salatielův, a Jesua syn Jozadakův, počali zase stavěti domu Božího, kterýž jest v Jeruzalémě, a byli s nimi proroci Boží, pomáhajíce jim.
Ezdráš 5. - 3. Téhož času přišel k nim Tattenai, vývoda za řekou, a Setarbozenai, i tovaryši jejich, kteříž takto k nim řekli: Kdo vám poručil dům tento stavěti a zdi tyto dělati?
Ezdráš 5. - 4. Tedy jsme jim řekli takto, ano i ty muže, kteří to stavení dělali, jmenovali.
Ezdráš 5. - 5. Nad staršími pak Židovskými byla ochrana Boha jejich, tak že nepřekazili jim, dokudž ta věc nepřišla před Daria, jehož tehdáž odpověd přinesli o té věci.
Ezdráš 5. - 6. Přípis listu, kterýž poslal Tattenai vývoda za řekou, a Setarbozenai s tovaryši svými, i Afarsechaiští, kteříž byli za řekou, k Dariovi králi.
Ezdráš 5. - 7. List poslali jemu, a takto bylo psáno v něm: Dariovi králi pokoj všeliký.
Ezdráš 5. - 8. Známo buď králi, že jsme přišli do Judské krajiny k domu Boha velikého. Kterýžto stavějí kamením velikým, a dříví kladou do stěn, a dílo to spěšně se staví, a daří se v rukou jejich.
Ezdráš 5. - 9. Tedy otázali jsme se těch starších, a takto jsme jim řekli: Kdo vám poručil stavěti dům tento, a zdi tyto dělati?
Ezdráš 5. - 10. Ano i na jména jejich ptali jsme se jich, abychom oznámili tobě, a napsali jména mužů těch, kteříž jsou přední mezi nimi.
Ezdráš 5. - 11. Těmito pak slovy nám odpověděli, řkouce: My jsme služebníci Boha nebe a země, a stavíme dům, kterýž byl ustaven prvé před mnohými lety, jejž byl veliký král Izraelský stavěl i dokonal.
Ezdráš 5. - 12. Ale potom, když popudili otcové naši Boha nebeského, vydal je v ruku Nabuchodonozora krále v Babyloně, Kaldejského, kterýž dům tento zbořil, a lid převedl do Babylona.
Ezdráš 5. - 13. A však léta prvního Cýra krále Babylonského, Cýrus král rozkázal, aby tento Boží dům byl staven.
Ezdráš 5. - 14. Nadto i nádoby domu Božího zlaté a stříbrné, kteréž byl Nabuchodonozor vynesl z chrámu, jenž byl v Jeruzalémě, a vnesl je do chrámu Babylonského, i ty vynesl Cýrus král z chrámu Babylonského, a dány jsou Sesbazarovi, jehož byl vývodou ustanovil.
Ezdráš 5. - 15. A poručil mu, řka: Nádoby tyto vezma, odejdi a slož je v chrámě, kterýž jest v Jeruzalémě, a dům Boží ať stavějí na místě jeho.
Ezdráš 5. - 16. Tedy Sesbazar ten přišed, založil grunty domu Božího, kterýž jest v Jeruzalémě, a od toho času až po dnes staví se, a ještě není dokonán.
Ezdráš 5. - 17. Nyní tedy jestli se za dobré králi vidí, nechť se pohledá mezi poklady královskými, kteříž jsou tam v Babyloně, jest-li tak, že by Cýrus král poručil, aby staven byl dům Boží tento, kterýž jest v Jeruzalémě. Potom vůli královskou nechť nám pošle o té věci.
Ezdráš 6. - 1. Tedy král Darius rozkázal, aby hledali v bibliotéce, mezi poklady složenými v Babyloně.
Ezdráš 6. - 2. I nalezena jest v Achmeta na hradě, kterýž jest v Médské krajině, jedna kniha, a takto zapsána byla v ní pamět:
Ezdráš 6. - 3. Léta prvního Cýra krále Cýrus král rozkázal: Dům Boží, kterýž byl v Jeruzalémě, ať jest v městě staven na místě, kdež se obětují oběti, a grunty jeho ať vzhůru ženou, zvýší loktů šedesáti, a zšíří loktů šedesáti,
Ezdráš 6. - 4. Třmi řady z kamení velikého, a řad z dříví nového, náklad pak z domu královského bude dáván.
Ezdráš 6. - 5. Nadto nádobí domu Božího zlaté i stříbrné, kteréž Nabuchodonozor byl pobral z chrámu, jenž byl v Jeruzalémě, a byl je přenesl do Babylona, ať zase navrátí, aby se dostalo do chrámu Jeruzalémského na místo své, a složeno bylo v domě Božím.
Ezdráš 6. - 6. Protož nyní, ty Tattenai, vývodo za řekou, Setarbozenai s tovaryši svými, i Afarsechaiští, kteříž jste za řekou, ustupte odtud.
Ezdráš 6. - 7. Nechte jich při díle toho domu Božího. Vůdce Židovský a starší jejich nechať ten dům Boží stavějí na místě jeho.
Ezdráš 6. - 8. Ode mne také poručeno jest o tom, co byste měli činiti s staršími Židovskými při stavení toho domu Božího, totiž, aby z zboží královského, z důchodů, jenž jsou za řekou, bez meškání náklad dáván byl mužům těm, aby dílo nemělo překážky.
Ezdráš 6. - 9. A to, čehož by bylo potřebí, buď volků aneb skopců i beránků k zápalným obětem Boha nebeského, obilé, soli, vína i oleje, jakž by rozkázali kněží Jeruzalémští, nechť se jim dává na každý den, a to beze všeho podvodu,
Ezdráš 6. - 10. Aby měli z čeho obětovati vůni příjemnou Bohu nebeskému, a aby se modlili za život krále i za syny jeho.
Ezdráš 6. - 11. Nadto ode mne jest rozkázáno: Kdož by koli zrušil přikázaní toto, aby vybořeno bylo z domu jeho dřevo, a zdviženo bylo, na němž by oběšen byl, a dům jeho ať jest hnojištěm pro takovou věc.
Ezdráš 6. - 12. Bůh pak, jehož jméno tam přebývá, zkaziž všelikého krále i lid, kterýž by vztáhl ruku svou k změnění toho, a zkáze toho domu Božího, jenž jest v Jeruzalémě. Já Darius přikazuji sám, bez meškání ať se stane.
Ezdráš 6. - 13. Tedy Tattenai, vývoda za řekou, a Setarbozenai s tovaryši svými vedlé toho, jakž rozkázal Darius král, tak učinili bez meškání.
Ezdráš 6. - 14. I stavěli starší Židovští, a šťastně se jim vedlo vedlé proroctví Aggea proroka, a Zachariáše syna Iddova. Stavěli tedy a dokonali z rozkázaní Boha Izraelského, a z rozkázaní Cýra a Daria, a Artaxerxa krále Perského.
Ezdráš 6. - 15. A dokonán jest ten dům k třetímu dni měsíce Adar, a ten byl rok šestý kralování Daria krále.
Ezdráš 6. - 16. Tedy synové Izraelští, kněží a Levítové, i jiní, kteříž byli přišli z převedení, posvětili toho domu Božího s radostí.
Ezdráš 6. - 17. A obětovali při posvěcení toho Božího domu sto telat, skopců dvě stě, beránků čtyři sta, a kozlů k oběti za hřích za všecken Izrael dvanáct, vedlé počtu pokolení Izraelského.
Ezdráš 6. - 18. I postavili kněží v třídách jejich, a Levíty v pořádcích jejich při službě Boží v Jeruzalémě, jakož psáno jest v knize Mojžíšově.
Ezdráš 6. - 19. Slavili také ti, kteříž se vrátili z přestěhování, velikunoc čtrnáctého dne měsíce prvního.
Ezdráš 6. - 20. Nebo očistili se byli kněží a Levítové jednomyslně. Všickni čistí byli, a obětovali beránka velikonočního za všecky, jenž zajati byli, i za bratří své kněží, i sami za sebe.
Ezdráš 6. - 21. A jedli synové Izraelští, kteříž se byli navrátili z přestěhování, i každý, kdož odděliv se od poškvrnění pohanů země, připojil se k nim, aby hledal Hospodina Boha Izraelského.
Ezdráš 6. - 22. Drželi také slavnost přesnic za sedm dní s veselím, proto že je rozveselil Hospodin, a obrátil srdce krále Assyrského k nim, aby jich posilnil v díle domu Božího, Boha Izraelského.
Ezdráš 7. - 1. Po těch pak věcech, za kralování Artaxerxa krále Perského, Ezdráš syn Saraiáše, syna Azariášova, syna Helkiášova,
Ezdráš 7. - 2. Syna Sallumova, syna Sádochova, syna Achitobova,
Ezdráš 7. - 3. Syna Amariášova, syna Azariášova, syna Meraiotova,
Ezdráš 7. - 4. Syna Zerachiášova, syna Uzi, syna Bukki,
Ezdráš 7. - 5. Syna Abisuova, syna Fínesova, syna Eleazarova, syna Aronova, kněze nejvyššího,
Ezdráš 7. - 6. Tento Ezdráš vyšel z Babylona, a byl člověk zběhlý v zákoně Mojžíšově, kterýž dal Hospodin Bůh Izraelský, a dal mu král podlé toho, jakž ruka Hospodina Boha jeho byla s ním, všecko, zač ho koli žádal.
Ezdráš 7. - 7. Vyšli také synové Izraelští a kněží, i Levítové a zpěváci, vrátní a Netinejští do Jeruzaléma, léta sedmého Artaxerxa krále.
Ezdráš 7. - 8. A přišel do Jeruzaléma pátého měsíce. Tenť jest rok sedmý krále Daria.
Ezdráš 7. - 9. Prvního zajisté dne měsíce prvního vyšel z Babylona, a prvního dne měsíce pátého přišel do Jeruzaléma s pomocí Boha svého.
Ezdráš 7. - 10. Nebo Ezdráš byl uložil v srdci svém, aby zpytoval zákon Hospodinův i plnil jej, a aby učil lid Izraelský ustanovením a soudům.
Ezdráš 7. - 11. Tento pak jest přípis listu, kterýž dal král Artaxerxes Ezdrášovi knězi umělému v zákoně, zběhlému v těch věcech, kteréž přikázal Hospodin, a v ustanoveních jeho v Izraeli:
Ezdráš 7. - 12. Artaxerxes, král nad králi, Ezdrášovi knězi umělému v zákoně Boha nebeského, muži zachovalému i Cheenetským.
Ezdráš 7. - 13. Ode mne jest přikázáno, kdož by koli v království mém z lidu Izraelského, a z kněží jeho i z Levítů, dobrovolně jíti chtěl s tebou do Jeruzaléma, aby šel.
Ezdráš 7. - 14. Poněvadž jsi od krále a sedmi rad jeho poslán, abys dohlédal k Judstvu a k Jeruzalému podlé zákona Boha svého, kterýž máš v ruce své,
Ezdráš 7. - 15. A abys donesl stříbro a zlato, kteréž král a rady jeho dobrovolně obětovali Bohu Izraelskému, jehož příbytek jest v Jeruzalémě,
Ezdráš 7. - 16. A všecko stříbro a zlato, kteréhož bys dostal ve vší krajině Babylonské u těch, kteříž by z lidu dobrovolně co obětovati chtěli, i s kněžími, kteříž by dobrovolně obětovali k domu Boha svého, kterýž jest v Jeruzalémě,
Ezdráš 7. - 17. Abys rychle nakoupil za to stříbro telat, skopců, beránků s suchými i mokrými obětmi jejich, a obětoval je na oltáři domu Boha vašeho v Jeruzalémě.
Ezdráš 7. - 18. A což se koli tobě a bratřím tvým za dobré viděti bude, s ostatkem stříbra a zlata učiniti, vedlé vůle Boha vašeho učiňte.
Ezdráš 7. - 19. Nádoby pak, kteréžť jsou dány k službě domu Boha tvého, navrať před Bohem v Jeruzalémě,
Ezdráš 7. - 20. I jiné věci přináležející k domu Boha tvého. A což by bylo potřebí dáti, dáš z komory královské.
Ezdráš 7. - 21. A já, já Artaxerxes král poručil jsem všechněm výběrčím, kteříž jste za řekou, aby všecko, čehož by koli žádal od vás Ezdráš kněz, učitel zákona Boha nebeského, rychle se stalo,
Ezdráš 7. - 22. Až do sta centnéřů stříbra, a až do sta měr pšenice, a až do sta sudů vína, a až do sta tun oleje, a soli bez míry.
Ezdráš 7. - 23. Což by koli bylo z rozkazu Boha nebeského, nechť rychle spraví k domu Boha nebeského. Nebo proč má býti prchlivost jeho proti království královu i synům jeho?
Ezdráš 7. - 24. Také vám oznamujeme, aby na žádného z kněží a Levítů, zpěváků, vrátných, Netinejských a služebníků v domě Boha toho, platu, cla a úroku žádný úředník nevzkládal.
Ezdráš 7. - 25. Přesto, ty Ezdráši, podlé moudrosti Boha svého, kterouž jsi obdařen, nařídíš soudce a rádce, kteříž by soudili všecken lid, jenž jest za řekou, ze všech, kteříž povědomi jsou zákona Boha tvého. A kdo by neuměl, budete učiti.
Ezdráš 7. - 26. Kdož by pak koli neplnil zákona Boha tvého a zákona králova, ať se i hned soud vynese o něm, buď k smrti, buďto k vypovědění jeho, neb aby na statku pokutován byl, aneb vězením trestán.
Ezdráš 7. - 27. Požehnaný Hospodin Bůh otců našich, kterýž dal to srdce královo, aby zvelebil dům Hospodinův, kterýž jest v Jeruzalémě,
Ezdráš 7. - 28. A naklonil ke mně milosrdenstvím krále i rad jeho, i všech mocných knížat královských. Protož já posilněn jsa rukou Hospodina Boha svého nade mnou, shromáždil jsem z lidu Izraelského přednější, kteříž by šli se mnou.
Ezdráš 8. - 1. Tito jsou pak přednější po čeledech svých otcovských, a rod těch, kteříž vyšli se mnou za kralování Artaxerxa krále z Babylona:
Ezdráš 8. - 2. Z synů Fínesových Gersom, z synů Itamarových Daniel, z synů Davidových Chattus.
Ezdráš 8. - 3. Z synů Sechaniášových, jenž byl z synů Farosových, Zachariáš, a s ním počet mužů sto a padesáte.
Ezdráš 8. - 4. Z synů Pachat Moábových Eliehoenai syn Zerachiášův, a s ním dvě stě mužů.
Ezdráš 8. - 5. Z synů Sechaniášových syn Jachazielův, a s ním tři sta mužů.
Ezdráš 8. - 6. Z synů Adinových Ebed syn Jonatanův, a s ním padesát mužů.
Ezdráš 8. - 7. Z synů pak Elamových Izaiáš syn Ataliášův, a s ním sedmdesát mužů.
Ezdráš 8. - 8. Z synů Sefatiášových Zebadiáš syn Michaelův, a s ním osmdesáte mužů.
Ezdráš 8. - 9. Z synů Joábových Abdiáš syn Jechielův, a s ním dvě stě a osmnácte mužů.
Ezdráš 8. - 10. Z synů Selomitových syn Josifiášův, a s ním sto a šedesáte mužů.
Ezdráš 8. - 11. Z synů Bebai Zachariáš syn Bebai, a s ním osmmecítma mužů.
Ezdráš 8. - 12. Z synů Azgadových Jochanan syn Hakatanův, a s ním sto a deset mužů.
Ezdráš 8. - 13. Z synů Adonikamových poslednějších, jichž jména jsou tato: Elifelet, Jehiel, Semaiáš, a s ním šedesáte mužů.
Ezdráš 8. - 14. Z synů Bigvai Utai a Zabbud, a s nimi sedmdesáte mužů.
Ezdráš 8. - 15. Shromáždil jsem je pak u potoku, kterýž vpadá do Ahavy, a leželi jsme tu tři dni. Potom přehlédal jsem lid a kněží, a z synů Léví nenašel jsem tu žádného.
Ezdráš 8. - 16. Protož poslal jsem Eliezera, Ariele, Semaiáše, Elnatana, Jariba, Elnatana, Nátana, Zachariáše a Mesullama, přednější, a Joiariba a Elnatana, muže učené,
Ezdráš 8. - 17. A rozkázal jsem jim k Iddovi, knížeti v Chasifia místě, a naučil sem je, jak by měli mluviti k Iddovi, Achivovi a Netinejským v Chasifia místě, aby nám přivedli služebníky domu Boha našeho.
Ezdráš 8. - 18. I přivedli nám s pomocí Boží muže rozumného z synů Moholi, syna Léví, syna Izraelova, a Serebiáše s syny jeho, a bratří jeho osmnácte,
Ezdráš 8. - 19. A Chasabiáše, a s ním Izaiáše z synů Merari, bratří jeho a synů jejich dvadceti.
Ezdráš 8. - 20. Z Netinejských pak, kteréž byl zřídil David a knížata k službě Levítům, dvě stě a dvadceti Netinejských. A ti všickni ze jména vyčteni byli.
Ezdráš 8. - 21. Tedy vyhlásil jsem tu půst u řeky Ahava, abychom se ponižovali před Bohem svým, a hledali od něho cesty přímé sobě a dítkám svým, i všemu jmění našemu.
Ezdráš 8. - 22. Nebo styděl jsem se žádati od krále vojska a jízdných, aby nás bránili před nepřátely na cestě; nebo jsme byli pravili králi, řkouce: Ruka Boha našeho jest nade všemi, kteříž ho hledají upřímě, ale moc a prchlivost jeho proti všechněm, kteříž ho opouštějí.
Ezdráš 8. - 23. A když jsme se postili a hledali v tom Boha svého, tedy vyslyšel nás.
Ezdráš 8. - 24. Oddělil jsem pak přednějších kněží dvanácte: Serebiáše, Chasabiáše, a s nimi z bratří jejich deset.
Ezdráš 8. - 25. I odvážil jsem jim stříbro a zlato, a to nádobí, obět domu Boha našeho, kterouž obětovali král i rady jeho, i knížata jeho a všecken lid Izraelský, což se ho našlo.
Ezdráš 8. - 26. Odvážil jsem, pravím, do rukou jejich stříbra šest set centnéřů a padesát, a nádobí stříbrného sto centnéřů, a zlata sto centnéřů,
Ezdráš 8. - 27. A koflíků zlatých dvadceti, každý v tisíc drachem, a dvě nádoby z mosazi nejlepší, tak vzácné jako zlato.
Ezdráš 8. - 28. Potom jsem jim řekl: Vy jste posvěceni Hospodinu, i tyto nádoby posvěceny jsou, a to stříbro i zlato jest obět dobrovolná Hospodinu Bohu otců vašich.
Ezdráš 8. - 29. Pilni toho buďte a ostříhejte, až to i odvážíte před kněžími přednějšími a Levíty, i předními z čeledí otcovských z Izraele v Jeruzalémě v pokojích domu Hospodinova.
Ezdráš 8. - 30. A tak přijali kněží a Levítové váhu stříbra, zlata a nádobí, aby donesli do Jeruzaléma, do domu Boha našeho.
Ezdráš 8. - 31. Zatím hnuli jsme se od řeky Ahava, dvanáctého dne měsíce prvního, abychom se brali do Jeruzaléma, a ruka Boha našeho byla s námi, a vytrhla nás z ruky nepřátel a úkladníků na cestě.
Ezdráš 8. - 32. I přišli jsme do Jeruzaléma, a pobyli jsme tu tři dni.
Ezdráš 8. - 33. Čtvrtého pak dne odváženo jest stříbro a zlato, a nádobí to v domě Boha našeho k ruce Meremota syna Uriáše kněze, s nímž byl Eleazar syn Fínesův, a pomocníci jejich Jozabad syn Jesua, a Noadiáš syn Binnui, Levítové,
Ezdráš 8. - 34. Vše v počtu a váze, a zapsána jest všecka ta váha toho času.
Ezdráš 8. - 35. Vrátivše se pak z zajetí ti, kteříž byli přestěhováni, obětovali zápaly Bohu Izraelskému, volků dvanáct za všecken lid Izraelský, skopců devadesát a šest, beránků sedmdesát a sedm, kozlů za hřích dvanáct, vše v obět zápalnou Hospodinu.
Ezdráš 8. - 36. I dali výpovědi královy vládařům královským i vývodám za řekou. Kteříž pomocni byli lidu i domu Božímu.
Ezdráš 9. - 1. A když se to vykonalo, přistoupili ke mně knížata, řkouce: Neoddělil se lid Izraelský, ani kněží a Levítové od národů zemí, ale činí podlé ohavností Kananejských, Hetejských, Ferezejských, Jebuzejských, Ammonitských, Moábských, Egyptských a Amorejských.
Ezdráš 9. - 2. Nebo nabrali sobě a synům svým dcer jejich, a smísili se símě svaté s národy zemí, a knížata a vrchnost první byla v tom přestoupení.
Ezdráš 9. - 3. Kteroužto věc když jsem uslyšel, roztrhl jsem roucho své i plášť, a trhal jsem vlasy s hlavy své i z brady, a seděl jsem zděšený.
Ezdráš 9. - 4. I shromáždili se ke mně všickni, třesoucí se před řečmi Boha Izraelského pro přestoupení lidu přestěhovaného, já pak seděl jsem zděšený, až do oběti večerní.
Ezdráš 9. - 5. Ale v čas oběti večerní vstal jsem od trápení svého, maje na sobě roucho roztržené i plášť svůj, a klekl jsem na kolena svá, rozprostíraje ruce své k Hospodinu Bohu svému.
Ezdráš 9. - 6. A řekl jsem: Bože můj, stydím se a hanbím pozdvihnouti, Bože můj, tváři své k tobě; nebo nepravosti naše rozmnožily se nad hlavou, a provinění naše vzrostlo až k nebi.
Ezdráš 9. - 7. Ode dnů otců našich u veliké jsme vině až do tohoto dne, a pro nepravosti naše vydáni jsme my, králové naši i kněží naši v ruku králů zemí pod meč, v zajetí a v loupež, a v zahanbení tváři, tak jakž se to nyní děje.
Ezdráš 9. - 8. Teď pak rychle stala se nám milost od Hospodina Boha našeho, že zanechal nám ostatků, a dal nám obydlí na místě svatém, aby osvítil oči naše Bůh náš, a dal nám maličké povydchnutí od služby naší.
Ezdráš 9. - 9. Nebo ač jsme byli služebníci, však nenechal nás Bůh náš v porobě naší, ale naklonil k nám milostí krále Perské, dav nám život, abychom vyzdvihli dům Boha našeho, a zase obnovili pustiny jeho, nýbrž ohradil nás v Judstvu a v Jeruzalémě.
Ezdráš 9. - 10. Nyní tedy což díme, ó Bože náš, po těch věcech, poněvadž jsme opustili přikázaní tvá,
Ezdráš 9. - 11. Kteráž jsi vydal skrze služebníky své proroky, řka: Země ta, do kteréž jdete, abyste jí dědičně vládli, jest země nečistá, pro nečistotu národů těch zemí, pro ohavnosti jejich, kterýmiž ji naplnili všudy naskrze v nečistotě své.
Ezdráš 9. - 12. Protož nyní dcer vašich nedávejte synům jejich, a dcer jejich nebeřte synům vašim, a nehledejte pokoje jejich a dobrého jejich, až na věky, abyste se zmocnili, a jedli dobré věci země, a k dědičnému vládařství zanechali ji synům svým až na věky.
Ezdráš 9. - 13. Po všech pak těch věcech, kteréž na nás přišly pro zlé skutky naše, a pro veliké naše provinění, poněvadž ty, Bože náš, netrestal jsi nás podlé nepravostí našich, a dal jsi nám vysvobození takové,
Ezdráš 9. - 14. Opět-liž bychom rušiti měli tvá přikázaní, a přízniti se s národy těmito ohavnými? Zdaliž bys se zůřivě nehněval na nás, až bys nás do konce vyhladil, tak že by žádný nezůstal a neušel?
Ezdráš 9. - 15. Hospodine Bože Izraelský, ty jsi spravedlivý; nebo jsme pozůstali ostatkové, jakž se to vidí dnešního dne. Aj, my jsme před tebou s proviněním svým, ač bychom neměli postavovati se před tváří tvou pro věci takové.
Ezdráš 10. - 1. Když se pak Ezdráš, padna před domem Božím, tak modlil a vyznával s pláčem, sešel se k němu z lidu Izraelského zástup velmi veliký mužů i žen i dětí. A když plakal lid pláčem velikým,
Ezdráš 10. - 2. Tedy mluvil Sechaniáš syn Jechielův z synů Elamových, a řekl Ezdrášovi: Myť jsme zhřešili proti Bohu svému, že jsme pojímali ženy cizozemky z národů zemí, a však vždy Izrael může míti naději při té věci.
Ezdráš 10. - 3. Nyní tedy vejděme v smlouvu s Bohem svým, zapudíce všecky ženy i syny jejich podlé rady Páně a těch, jenž se třesou před přikázaním Boha našeho, a tak podlé zákona ať se stane.
Ezdráš 10. - 4. Vstaň, nebo na tobě jest ta věc, a my budeme při tobě. Posilň se a učiň tak.
Ezdráš 10. - 5. I vstal Ezdráš a zavázal přísahou přednější kněží a Levíty a všecken lid Izraelský, aby tak učinili. I přisáhli.
Ezdráš 10. - 6. A vstav Ezdráš od domu Božího, odšel do pokojíka Jochananova, syna Eliasibova, i všel tam, a nejedl chleba, ani vody nepil; nebo zámutek měl pro přestoupení těch, jenž se přestěhovali.
Ezdráš 10. - 7. Zatím dali provolati v Judstvu a v Jeruzalémě všechněm přestěhovaným, aby se shromáždili do Jeruzaléma,
Ezdráš 10. - 8. Kdo by pak koli nepřišel ve třech dnech, podlé rady knížat a starších, aby všecken statek svůj propadl, a sám odloučen byl od shromáždění přestěhovaných.
Ezdráš 10. - 9. A protož shromáždili se všickni muži Judští i Beniamin do Jeruzaléma ke dni třetímu, dvadcátého dne měsíce, (a ten měsíc byl devátý). I seděl všecken lid na ulici domu Božího, třesouce se pro tu věc i pro déšť.
Ezdráš 10. - 10. Tedy vyvstal Ezdráš kněz a řekl k nim: Vy jste zhřešili, že jste pojímali ženy cizozemky, abyste přidali k provinění lidu Izraelského.
Ezdráš 10. - 11. Protož již vyznejte se Hospodinu Bohu otců svých, a čiňte vůli jeho, a oddělte se od národů cizích, i od žen cizozemek.
Ezdráš 10. - 12. I odpovědělo všecko to shromáždění, a řekli hlasem velikým: Podlé slova tvého povinni jsme tak učiniti.
Ezdráš 10. - 13. Ale lidu mnoho jest, a prška, a nemůžeme vně státi. K tomu není ta práce jednoho dne ani dvou, nebo mnoho jest nás, kteříž jsme v tom přestoupili.
Ezdráš 10. - 14. Nechť jsou postavena, prosíme, knížata naše ze všeho shromáždění, a kdož koli jest v městech našich, kterýž pojal ženy cizozemky, ať přijde v čas uložený, a s nimi starší z jednoho každého města i soudcové jejich, až bychom tak odvrátili hněv prchlivosti Boha našeho od sebe pro tu věc.
Ezdráš 10. - 15. Takž Jonatan syn Azahelův, a Jachziáš syn Tekue, postaveni byli nad tím, Mesullam pak a Sabbetai, Levítové, pomáhali jim.
Ezdráš 10. - 16. Tedy učinili tak při těch, jenž přestěhováni byli. I odděleni jsou Ezdráš kněz a muži přední čeledí otcovských po domích otců svých, všickni ti ze jména, a zasedli prvního dne měsíce desátého, aby to vyhledali.
Ezdráš 10. - 17. Což i konali při všech mužích, kteříž byli pojali ženy cizozemky, až do prvního dne prvního měsíce.
Ezdráš 10. - 18. Našli se pak z synů kněžských, jenž zpojímali ženy cizozemky tito: Z synů Jesua syna Jozadakova, a z bratří jeho: Maaseiáš, Eliezer, Jarib a Gedaliáš.
Ezdráš 10. - 19. Ale povolili, aby zapudili ženy své. A ti, kteříž provinili, obětovali skopce z stáda za vinu svou.
Ezdráš 10. - 20. A z synů Immer: Chanani a Zebadiáš.
Ezdráš 10. - 21. Z synů Charim: Maaseiáš, Eliah, Semaiáš, Jechiel a Uziáš.
Ezdráš 10. - 22. Z synů Paschur: Elioenai, Maaseiáš, Izmael, Natanael, Jozabad a Elasa.
Ezdráš 10. - 23. A z Levítů: Jozabad, Simei, Kelaiáš, (jenž jest Kelita), Petachiáš, Juda a Eliezer.
Ezdráš 10. - 24. Z zpěváků pak Eliasib, a z vrátných Sallum, Telem a Uri.
Ezdráš 10. - 25. A z lidu Izraelského, z synů Faresových: Ramiáš, Jeziáš, Malkiáš, Miamin, Eleazar, Malkiáš a Benaiáš.
Ezdráš 10. - 26. Z synů Elamových: Mataniáš, Zachariáš, Jechiel, Abdi, Jeremot a Eliah.
Ezdráš 10. - 27. Z synů Zattu: Elioenai, Eliasib, Mataniáš, Jeremot, Zabad, a Aziza.
Ezdráš 10. - 28. Též z synů Bebai: Jochanan, Chananiáš, Zabbai, Atlai.
Ezdráš 10. - 29. Z synů Báni: Mesullam, Malluch, Adaiáš, Jasub, Seal, Jeramot.
Ezdráš 10. - 30. Z synů Pachat Moábových: Adna a Chélal, Benaiáš, Maaseiáš, Mataniáš, Bezaleel, Binnui a Manasse.
Ezdráš 10. - 31. Z synů Charimových: Eliezer, Isiáš, Malkiáš, Semaiáš, Simeon,
Ezdráš 10. - 32. Beniamin, Malluch, Semariáš.
Ezdráš 10. - 33. Z synů Chasumových: Mattenai, Mattata, Zabad, Elifelet, Jeremai, Manasses, Simei.
Ezdráš 10. - 34. Z synů Báni: Maadai, Amram, Uel,
Ezdráš 10. - 35. Benaiáš, Bediáš, Keluhu,
Ezdráš 10. - 36. Vaniáš, Meremot, Eliasib,
Ezdráš 10. - 37. Mattaniáš, Mattenai, Jaasav,
Ezdráš 10. - 38. Báni, Binnui, Simei,
Ezdráš 10. - 39. Selemiáš, Nátan a Adaiáš,
Ezdráš 10. - 40. Machnadbai, Sasai, Sarai,
Ezdráš 10. - 41. Azarel, Selemiáš, Semariáš,
Ezdráš 10. - 42. Sallum, Amariáš a Jozef.
Ezdráš 10. - 43. Z synů Nébových: Jehiel, Mattitiáš, Zabad, Zebina, Jaddav, Joel a Benaiáš.
Ezdráš 10. - 44. Ti všickni pojali byli ženy cizozemky, a byly z těch žen některé, že i děti zplodily.
Nehemjáš 1. - 1. Slova Nehemiáše syna Chachaliášova. I stalo se měsíce Kislev léta dvadcátého, když jsem byl na hradě Susan,
Nehemjáš 1. - 2. Že přišel Chanani, jeden z bratří mých, s některými muži z Judstva. Kterýchžto vzeptal jsem se na Židy, na ostatky pozůstalé z zajetí a na Jeruzalém.
Nehemjáš 1. - 3. I řekli mi: Ostatkové ti, kteříž pozůstali z zajetí tam v té krajině, jsou u velikém nátisku a v pohanění, nadto i zed Jeruzalémská rozbořena jest, a brány jeho ohněm zkaženy.
Nehemjáš 1. - 4. Kterážto slova když jsem uslyšel, sedna plakal jsem a kvílil za několik dní, a postil jsem se, i modlil před Bohem nebeským.
Nehemjáš 1. - 5. A řekl jsem: Prosím, Hospodine Bože nebeský, silný, veliký a hrozný, ostříhající smlouvy a milosrdenství těm, jenž tě milují, a ostříhají přikázaní tvých,
Nehemjáš 1. - 6. Budiž, prosím, ucho tvé nakloněné, a oči tvé otevřené, abys slyšel modlitbu služebníka svého, kterouž já se modlím před tebou nyní dnem i nocí za syny Izraelské, služebníky tvé, a vyznávám hříchy synů Izraelských, jimiž jsme hřešili proti tobě. Já také i dům otce mého hřešili jsme.
Nehemjáš 1. - 7. Zpronevěřili jsme se tobě, a neostříhali jsme přikázaní a ustanovení a soudů, kteréž jsi vydal skrze Mojžíše služebníka svého.
Nehemjáš 1. - 8. Budiž pamětliv, prosím, na slovo, kteréž jsi přikázal Mojžíšovi služebníku svému, řka: Vy přestoupíte, já pak rozptýlím vás mezi národy.
Nehemjáš 1. - 9. Ale když se obrátíte ke mně, a budete ostříhati přikázaní mých, a plniti je, by pak někteří z vás až na kraj světa zahnáni byli, i odtud shromáždím je, a přivedu je zase na místo, kteréž jsem vyvolil, aby tam přebývalo jméno mé.
Nehemjáš 1. - 10. Však tito jsou služebníci tvoji a lid tvůj, kteréž jsi vykoupil mocí svou převelikou, a rukou svou přesilnou.
Nehemjáš 1. - 11. Prosím, ó Hospodine, nechť jest nakloněné ucho tvé k modlitbě služebníka tvého, a k modlitbě služebníků tvých, kteříž žádají báti se jména tvého, a dej šťastný prospěch, prosím, služebníku svému dnes, nakloně k němu lítostí člověka toho. Já pak byl jsem šeňkéřem královským.
Nehemjáš 2. - 1. Tedy stalo se měsíce Nísan léta dvadcátého Artaxerxa krále, když víno stálo před ním, že vzav víno, podal jsem ho králi. Nebýval jsem pak smuten před ním.
Nehemjáš 2. - 2. Pročež mi řekl král: Proč oblíčej tvůj smutný jest, poněvadž nestůněš? Jiného není, než sevření srdce. Pročež ulekl jsem se velmi velice.
Nehemjáš 2. - 3. A řekl jsem králi: Král na věky buď živ. Kterak nemá býti smutný oblíčej můj, když město to, kdež jsou hrobové otců mých, zpuštěno jest, a brány jeho ohněm zkaženy?
Nehemjáš 2. - 4. Opět mi řekl král: Čeho žádáš? Mezi tím modlil jsem se Bohu nebeskému.
Nehemjáš 2. - 5. Potom řekl jsem králi: Zdá-liť se za dobré králi, a jestliže má lásku služebník tvůj u tebe, žádám, abys mne poslal do Judstva, do města, kdež jsou hrobové otců mých, abych je zase vystavěl.
Nehemjáš 2. - 6. Ještě mi řekl král (královna pak seděla podlé něho): Dlouho-li budeš na té cestě, a kdy se zas navrátíš? I líbilo se to králi, a propustil mne, hned jakž jsem mu oznámil jistý čas.
Nehemjáš 2. - 7. Zatím řekl jsem králi: Vidí-li se za dobré králi, nechť mi dadí listy k vývodám za řekou, aby mne provedli, až bych přišel do Judstva,
Nehemjáš 2. - 8. Tolikéž psání k Azafovi, vládaři lesu královského, aby mi dal dříví na trámy, k branám paláce, při domě Božím, a ke zdem městským, a k domu, do něhož bych vjíti mohl. I dal mi král vedlé štědré ruky Boha mého ke mně.
Nehemjáš 2. - 9. Tedy přišed k vývodám za řekou, dal jsem jim psání královské. Poslal pak byl se mnou král hejtmany vojska a jezdce.
Nehemjáš 2. - 10. To když uslyšel Sanballat Choronský, a Tobiáš služebník Ammonitský, velmi je to mrzelo, že přišel člověk, kterýž by obmýšlel dobré synů Izraelských.
Nehemjáš 2. - 11. A tak přišed do Jeruzaléma, pobyl jsem tam za tři dni.
Nehemjáš 2. - 12. V noci pak vstal jsem, a kolikosi mužů se mnou, a neoznámil jsem žádnému, co mi dal Bůh můj v srdce, abych činil v Jeruzalémě, aniž jsem měl hovada jakého s sebou, kromě hovádka, na němž jsem jel.
Nehemjáš 2. - 13. I vyjel jsem branou při údolí v noci k studnici drakové a k bráně hnojné, a ohledoval jsem zdí Jeruzalémských, kteréž byly pobořené, a bran jeho zkažených ohněm.
Nehemjáš 2. - 14. Odtud jsem jel k bráně studničné, a k rybníku královskému, kdež nebylo brodu hovádku, na němž jsem jel, aby přejíti mohlo.
Nehemjáš 2. - 15. Pročež bral jsem se zhůru podlé potoka v noci, a ohledoval jsem zdi. Odkudž vraceje se, vjel jsem branou při údolí, a tak jsem se navrátil.
Nehemjáš 2. - 16. Ale knížata nic nevěděli, kam jsem jezdil, a co jsem činil; nebo jsem Židům, ani kněžím, ani přednějším, ani knížatům, ani jiným úředníkům až do té chvíle neoznámil.
Nehemjáš 2. - 17. Protož řekl jsem jim: Vy vidíte, v jakém jsme zlém, a Jeruzalém zpuštěný, a brány jeho ohněm zkaženy. Poďtež, a stavějme zed Jeruzalémskou, abychom nebyli více v pohanění.
Nehemjáš 2. - 18. A když jsem jim oznámil, že pomoc Boha mého jest se mnou, ano i slova králova, kteráž ke mně mluvil, teprv řekli: Přičiňmež se a stavějme. I posilnili rukou svých k dobrému.
Nehemjáš 2. - 19. Což když uslyšel Sanballat Choronský, a Tobiáš služebník Ammonitský, a Gesem Arabský, posmívali se, a utrhali nám, pravíce: Což to děláte? Co se králi protivíte?
Nehemjáš 2. - 20. Jimž odpovídaje, řekl jsem: Bůh nebeský, tenť nám dá prospěch, a my služebníci jeho přičiníce se, stavěti budeme, vy pak nemáte žádného dílu, ani práva, ani památky v Jeruzalémě.
Nehemjáš 3. - 1. Tedy povstal Eliasib, kněz nejvyšší, a příbuzní jeho kněží, a stavěli bránu bravnou, (tiť jsou ji vystavěli, a zavěsili vrata její, až k věži Mea vystavěli ji), až k věži Chananeel.
Nehemjáš 3. - 2. A podlé něho stavěli muži Jerecha, též podlé něho stavěl Zakur syn Imrův.
Nehemjáš 3. - 3. Bránu pak rybnou stavěli synové Senaa. Ti položili trámy její, a vstavili vrata její s zámky i závorami jejími.
Nehemjáš 3. - 4. Podlé těch také opravoval Meremot syn Uriáše, syna Kózova, a podlé nich opravoval Mesullam syn Berechiáše, syna Mesezabelova, a podlé těch opravoval Sádoch syn Baanův.
Nehemjáš 3. - 5. A podlé nich opravovali Tekoitští. Ale ti, kteříž byli znamenitější z nich, nepodklonili šíje své k dílu pána svého.
Nehemjáš 3. - 6. Bránu pak starou opravovali Joiada syn Paseachův, a Mesullam syn Besodiášův. Ti položili trámy její a vstavili vrata její s zámky a závorami jejími.
Nehemjáš 3. - 7. Podlé nich opravoval Melatiáš Gabaonitský, a Jádon Meronotský, muži z Gabaon a z Masfa, až k stolici knížecí z této strany řeky.
Nehemjáš 3. - 8. Podlé nich pak opravoval Uziel syn Charhaiášův s zlatníky, a podlé něho opravoval Chananiáš, syn apatekářův. A nechali Jeruzaléma až do zdi široké.
Nehemjáš 3. - 9. Dále podlé nich opravoval Refaiáš syn Churův, hejtman nad polovicí kraje Jeruzalémského.
Nehemjáš 3. - 10. A podlé nich opravoval Jedaiáš Charumafův proti domu svému. Podlé něhož opravoval Chattus syn Chasabneiášův.
Nehemjáš 3. - 11. Druhý pak díl opravoval Malkiáš syn Charimův, a Chasub syn Pachat Moábův, a věži Tannurim.
Nehemjáš 3. - 12. Podlé něhož opravoval Sallum syn Lochesův, hejtman nad polovicí kraje Jeruzalémského, se dcerami svými.
Nehemjáš 3. - 13. Bránu při údolí opravil Chanun s obyvateli Zanoe. Oni ji stavěli, a vstavili vrata její s zámky i závorami jejími, a zdi na tisíc loket až do brány hnojné.
Nehemjáš 3. - 14. Bránu pak hnojnou opravil Malkiáš syn Rechabův, hejtman kraje Betkarem. On ji ustavěl, a vstavil vrata s zámky i závorami jejími.
Nehemjáš 3. - 15. Bránu pak studnice opravoval Sallun syn Kolchozův, hejtman kraje Masfa. On ji vystavěl a přikryl ji, a vstavil vrata její s zámky i závorami jejími, a zed rybníka Selach, od zahrady královské až k stupňům sstoupajícím z města Davidova.
Nehemjáš 3. - 16. Za ním opravoval Nehemiáš syn Azbukův, hejtman nad polovici kraje Betsur, až naproti hrobům Davidovým, a až k rybníku udělanému, až k domu silných.
Nehemjáš 3. - 17. Za ním opravovali Levítové, Rechum syn Báni, podlé něhož opravoval Chasabiáš, hejtman nad polovicí kraje Ceily s krajem svým.
Nehemjáš 3. - 18. Za ním opravovali bratří jejich, Bavai syn Chenadadův, hejtman nad polovicí kraje Ceily.
Nehemjáš 3. - 19. Podlé něho pak opravoval Ezer syn Jesua, hejtman Masfa, díl druhý naproti, kudyž se chodí k skladu zbroje Mikzoa.
Nehemjáš 3. - 20. Za ním rozhorliv se, opravoval Báruch syn Zabbai, díl druhý od Mikzoa až ke dveřům domu Eliasiba, kněze nejvyššího.
Nehemjáš 3. - 21. Za ním opravoval Meremot syn Uriáše, syna Kózi, díl druhý ode dveří domu Eliasibova až do konce domu jeho.
Nehemjáš 3. - 22. Za ním opravovali kněží, kteříž bydlili v rovině.
Nehemjáš 3. - 23. Za ním opravoval Beniamin a Chasub proti domům svým. Za ním opravoval Azariáš syn Maaseiáše, syna Ananiášova vedlé domu svého.
Nehemjáš 3. - 24. Za ním opravoval Binnui syn Chenadadův díl druhý, od domu Azariášova až do Mikzoa a až k úhlu.
Nehemjáš 3. - 25. Pálal syn Uzai proti Mikzoa a věži vysoké, kteráž vyhlédala z domu králova, jenž byla v placu u žaláře. Za ním Pedaiáš syn Farosův.
Nehemjáš 3. - 26. Netinejští pak, jenž bydlili v Ofel, až naproti bráně vodné k východu, a věži vysoké.
Nehemjáš 3. - 27. Za ním opravovali Tekoitští díl druhý, naproti věži veliké a vysoké, až ke zdi při Ofel.
Nehemjáš 3. - 28. Od brány koňské opravovali kněží, jeden každý naproti domu svému.
Nehemjáš 3. - 29. Za tím opravoval Sádoch syn Immerův naproti domu svému. Za ním pak opravoval Semaiáš syn Sechaniášův, strážný brány východní.
Nehemjáš 3. - 30. Za ním opravoval Chananiáš syn Selemiášův, a Chanun syn Zalafův šestý, díl druhý. Za ním opravoval Mesullam syn Berechiášův proti pokoji svému.
Nehemjáš 3. - 31. Za ním opravoval Malkiáš syn zlatníkův až k domu Netinejských a kupců, naproti bráně Mifkad, až do paláce úhlového.
Nehemjáš 3. - 32. A mezi palácem úhlovým až do brány bravné opravovali zlatníci a kupci.
Nehemjáš 4. - 1. I stalo se, když uslyšel Sanballat, že stavíme zed, rozpálil se hněvem, a rozzlobiv se velmi, posmíval se Židům.
Nehemjáš 4. - 2. Nebo mluvil před bratřími svými a před vojskem Samařským, řka: Co ti bídní Židé berou před sebe? Tak-liž mají býti zanecháni? Což budou obětovati? Za jeden-liž den to dodělati mají? Také-liž i kamení z hromad rumu křísiti budou, kteréž spáleno jest?
Nehemjáš 4. - 3. Tobiáš pak Ammonitský podlé něho řekl: Nechať stavějí, však liška přiběhna, prorazí zed jejich kamennou.
Nehemjáš 4. - 4. Slyš, ó Bože náš, že jsme v pohrdání, a obrať pohanění jejich na hlavu jejich, a dej je v loupež v zemi, do níž by zajati byli.
Nehemjáš 4. - 5. A nepřikrývej nepravosti jejich, a hřích jejich od tváři tvé ať není shlazen, proto že jsou tě popouzeli v stavitelích.
Nehemjáš 4. - 6. A tak stavěli jsme tu zed, a spojili všecku až do polu, a měl lid srdce k tomu dílu.
Nehemjáš 4. - 7. Což když uslyšel Sanballat, a Tobiáš a Arabští, Ammonitští i Azotští, že by na dýl přibývalo zdi Jeruzalémské, a že se již byly počaly mezery zavírati, rozpálili se hněvem velice.
Nehemjáš 4. - 8. Protož spuntovali se všickni společně, aby táhli k boji proti Jeruzalému a aby jemu překážku učinili.
Nehemjáš 4. - 9. (My pak modlili jsem se Bohu svému, a postavili jsme stráž proti nim ve dne i v noci, bojíce se jich.
Nehemjáš 4. - 10. Nebo řekli Judští: Zemdlelať jest síla nosičů, a rumu ještě mnoho jest, neodolaliť bychom jim, stavějíce zed.)
Nehemjáš 4. - 11. Anobrž i řekli nepřátelé naši: Nezvědíť, ani spatří, až vpadneme mezi ně, a pomordujeme je, aneb zastavíme to dílo.
Nehemjáš 4. - 12. Když pak přišli Židé, kteříž s nimi bydlili, a pravili nám na desetkrát: Mějte pozor na všecka místa, kudyž se chodí k nám:
Nehemjáš 4. - 13. Tedy postavil jsem na dolních místech za zdí, i na místech příkrých, a osadil jsem lidem po čeledech s meči, s kopími a lučišti jejich.
Nehemjáš 4. - 14. A když jsem to spatřil, vstana, řekl jsem k přednějším a knížatům i k jinému lidu: Nebojte se jich, ale na Pána velikého a hrozného pamatujte, a bojujte za bratří své, za syny své a dcery své, za manželky své a domy své.
Nehemjáš 4. - 15. I stalo se, když uslyšeli nepřátelé naši, že jest nám to oznámeno, tožť Bůh rozptýlil radu jejich, a my navrátili jsme se všickni ke zdem, každý k dílu svému.
Nehemjáš 4. - 16. Ale však od toho dne polovice služebníků mých dělali, a polovice jich držela kopí, pavézy a lučiště, a pancíře, a knížata stála za vší čeledí Judskou.
Nehemjáš 4. - 17. Ti také, kteříž dělali na zdi, i nosiči břemen, i nakladači, každý jednou rukou dělal, a v druhé držel braň.
Nehemjáš 4. - 18. Z těch pak, kteříž stavěli, měl jeden každý meč svůj připásaný na bedrách svých, a tak stavěli, a trubač stál podlé mne.
Nehemjáš 4. - 19. Nebo jsem řekl k přednějším a knížatům i k jinému lidu: Dílo veliké a široké jest, a my porůznu jsme na zdi, podál jeden od druhého.
Nehemjáš 4. - 20. Na kterém byste koli místě uslyšeli hlas trouby, tu se shromažďte k nám. Bůh náš bude bojovati za nás.
Nehemjáš 4. - 21. A tak my dělali jsme dílo, a polovice jich držela kopí od svitání až do soumraku.
Nehemjáš 4. - 22. Tehdáž také řekl jsem lidu: Každý s služebníkem svým nocuj u prostřed Jeruzaléma, ať je máme k stráži v noci, a ve dne k dílu.
Nehemjáš 4. - 23. Pročež i já, i bratří moji, i služebníci moji, i strážní, kteříž chodí za mnou, nebudeme svláčeti oděvu svého. Žádný ho nesloží, leč u vody.
Nehemjáš 5. - 1. Byl pak pokřik veliký lidu i žen jejich na bratří jich Židy.
Nehemjáš 5. - 2. Nebo někteří pravili: Synů a dcer máme tak mnoho, že za ně obilé jednáme, abychom jísti a živi býti mohli.
Nehemjáš 5. - 3. Jiní opět pravili: Pole svá i vinice své, a domy své zzastavovati musíme, abychom obilé jednati mohli v hladu tomto.
Nehemjáš 5. - 4. Jiní ještě pravili: Musíme vypůjčiti peněz, abychom dali plat králi, na svá pole i vinice své,
Nehemjáš 5. - 5. Ješto aj, jakož tělo bratří našich, tak těla naše, jakož synové jejich, tak i synové naši. A však my musíme podrobovati syny své a dcery své v službu, a některé již ze dcer našich podrobeny jsou, a nemůžeme s nic býti, poněvadž pole naše a vinice naše drží jiní.
Nehemjáš 5. - 6. Protož rozhněval jsem se velmi, když jsem slyšel křik jejich a slova taková.
Nehemjáš 5. - 7. I uložil jsem v srdci svém, abych domlouval přednějším a knížatům, řka jim: Vy jste ti, jenž obtěžujete jeden každý bratra svého. I svolal jsem proti nim shromáždění veliké.
Nehemjáš 5. - 8. A řekl jsem jim: My vyplacujeme bratří své Židy, kteříž prodáni byli pohanům, podlé možnosti naší. Což vy zase prodávati máte bratří vaše, anobrž což je sobě prodávati budete? Kteřížto umlkli a nenalezli odpovědi.
Nehemjáš 5. - 9. Řekl jsem dále: Není to dobře, což děláte. Zdali v bázni Boha našeho nemáte choditi raději než v pohanění pohanů, nepřátel našich?
Nehemjáš 5. - 10. I já také s bratřími svými a s služebníky svými mohl bych bráti od nich peníze aneb obilé, a však odpusťme jim medle ten dluh.
Nehemjáš 5. - 11. Navraťte jim, prosím, ještě dnes pole jejich, vinice jejich, zahrady olivové jejich i domy jejich, i ten stý díl peněz, obilé, vína i oleje, kterýž od nich béřete.
Nehemjáš 5. - 12. Odpověděli: Navrátíme, aniž čeho od nich vyhledávati budeme; tak učiníme, jakž ty pravíš. Tedy svolav kněží, zavázal jsem je přísahou, aby tak učinili.
Nehemjáš 5. - 13. Vytřásl jsem také podolek svůj, a řekl jsem: Tak vytřes Bůh každého muže, kdož by nenaplnil slova tohoto, z domu jeho, z úsilí jeho, a tak buď vytřesený a prázdný. I řeklo všecko shromáždění: Amen, a chválili Hospodina. I učinil lid tak.
Nehemjáš 5. - 14. Anobrž také ode dne, v němž jsem postaven, abych byl vývodou jejich v zemi Judské, od léta dvadcátého až do léta třidcátého druhého Artaxerxa krále, za dvanácte let, ani já ani bratří moji pokrmu knížecího jsme nejedli,
Nehemjáš 5. - 15. Ješto vývodové prvnější, kteříž byli přede mnou, obtěžovali lid, berouce od nich chléb a víno mimo čtyřidceti lotů stříbra. Nadto i služebníci jejich ssužovali lid, čehož jsem já nečinil, boje se Boha.
Nehemjáš 5. - 16. Alebrž také i při opravování zdi pracoval jsem, aniž jsme skupovali rolí, ano i všickni služebníci moji byli tu shromážděni k dílu.
Nehemjáš 5. - 17. Přesto Židé a knížat půl druhého sta osob, a kteříž přicházeli k nám z národů okolních, jídali u stolu mého.
Nehemjáš 5. - 18. Pročež strojívalo se toho na každý den jeden vůl, šest ovec výborných, též i ptáci byli mi strojeni, a v jednom z desíti dnů všelijakého vína dávalo se dosti. Však s tím se vším pokrmu knížecího nežádal jsem, nebo těžká poroba vzložena byla na lid ten.
Nehemjáš 5. - 19. Budiž pamětliv na mne, Bože můj, k dobrému, což jsem pak koli činil při lidu tomto.
Nehemjáš 6. - 1. I stalo se, když uslyšel Sanballat a Tobiáš, a Gesem Arabský i jiní nepřátelé naši, že bych vystavěl zed, a že nezůstalo v ní mezery, ačkoli jsem ještě až do toho času nevstavil vrat do bran,
Nehemjáš 6. - 2. Že poslal Sanballat a Gesem ke mně, řka: Přiď, a rozmluvíme spolu ve vsi na rovinách Ono. Ale oni mé zlé obmýšleli.
Nehemjáš 6. - 3. Takž jsem poslal k nim posly, řka: Dílo veliké dělám, protož nemohu odjíti. Což se má meškati dílo, když bych je opustě, k vám sjíti měl?
Nehemjáš 6. - 4. I posílali ke mně na týž způsob čtyřikrát, a odpověděl jsem jim týmiž slovy.
Nehemjáš 6. - 5. Potom poslal ke mně Sanballat na tentýž způsob po páté služebníka svého s listem otevřeným.
Nehemjáš 6. - 6. V kterémž bylo psáno: Slyší se mezi národy, jakž Gasmu praví, že ty a Židé myslíte se zprotiviti, a že ty proto stavíš zed, abys králem jejich byl, jakž se to dokoná.
Nehemjáš 6. - 7. Také žes i proroky postavil, aby hlásali o tobě v Jeruzalémě, řkouce: Král v Judstvu. Nyní tedy uslyší král ty věci. Protož přiď, a poradíme se spolu.
Nehemjáš 6. - 8. Tedy poslal jsem k němu, řka: Neníť toho nic, což ty pravíš, ale sám sobě to vymýšlíš.
Nehemjáš 6. - 9. Nebo všickni ti nás ustrašiti se snažovali, myslíce: Oslábnou ruce jejich při díle, a nedokoná se to. Ale však ty, ó Bože, posilň rukou mých.
Nehemjáš 6. - 10. A když jsem všel do domu Semaiáše syna Delaiášova, syna Mehetabelova,kterýž se byl zavřel, řekl mi: Sejděme se do domu Božího, do vnitřku chrámu, a zavřeme dvéře chrámové; nebo přijdou, chtíc tě zamordovati. A to v noci přijdou, aby tě zamordovali.
Nehemjáš 6. - 11. Jemuž jsem řekl: Takový-liž by muž, jako jsem já, utíkati měl? Aneb kdo jest tak, jako jsem já, ješto by vejda do chrámu, živ byl? Nevejduť.
Nehemjáš 6. - 12. I poznal jsem, a aj, Bůh neposlal ho, ale proroctví to mluvil proti mně, že ho Tobiáš a Sanballat byli ze mzdy najali.
Nehemjáš 6. - 13. Proto pak ze mzdy byl najat, abych já ustrašen jsa, učinil to a zhřešil, aby mi to bylo u nich k zlé pověsti, čímž by mi utrhali.
Nehemjáš 6. - 14. Budiž pamětliv, můj Bože, na Tobiáše a Sanballata, podlé těch skutků jejich, i na Noadii prorokyni, a na jiné proroky, kteříž strašili mne.
Nehemjáš 6. - 15. A tak dodělána jest zed ta pětmecítmého dne měsíce Elul v padesáti a dvou dnech.
Nehemjáš 6. - 16. To když uslyšeli všickni nepřátelé naši, a viděli všickni národové, kteříž byli vůkol nás, ulekli se velmi; nebo poznali, že od Boha našeho působeno bylo dílo to.
Nehemjáš 6. - 17. Také v těch dnech i listy často posílali přednější Judští k Tobiášovi, tolikéž od Tobiáše docházely k nim.
Nehemjáš 6. - 18. Nebo mnozí v Judstvu měli s ním přísahu, proto že byl zetěm Sechaniáše syna Arachova, a Jochanan syn jeho pojal byl dceru Mesullama syna Berechiášova.
Nehemjáš 6. - 19. K tomu i dobré činy jeho vypravovali přede mnou, a řeči mé vynášeli k němu. Listy pak posílal Tobiáš, aby mne ustrašil.
Nehemjáš 7. - 1. A když byla dostavena zed, a zavěsil jsem vrata, a ustanoveni byli vrátní i zpěváci i Levítové,
Nehemjáš 7. - 2. Poručil jsem Chananovi bratru svému, a Chananiášovi hejtmanu hradu Jeruzalémského, (proto že on byl muž věrný a bohabojný nad mnohé),
Nehemjáš 7. - 3. A řekl jsem jim: Nechť nebývají otvírány brány Jeruzalémské, až obejde slunce, a když ti, jenž tu stávají, zavrou brány, vy ohledejte. A tak postavil jsem stráž z obyvatelů Jeruzalémských, každého v stráži jeho, a každého naproti domu jeho.
Nehemjáš 7. - 4. Město pak to bylo široké a veliké, ale lidu málo v ohradě jeho, a domové nebyli vystaveni.
Nehemjáš 7. - 5. Protož dal mi to Bůh můj v srdce mé, že jsem shromáždil přednější, a knížata i lid, aby byli vyčteni podlé pořádku rodů. I nalezl jsem knihu o rodu těch, kteříž se byli prvé přestěhovali, a našel jsem v ní napsáno:
Nehemjáš 7. - 6. Tito jsou lidé té krajiny, kteříž šli z zajetí a přestěhování toho, jakž je byl přestěhoval Nabuchodonozor král Babylonský, a navrátili se do Jeruzaléma a do Judstva, jeden každý do města svého.
Nehemjáš 7. - 7. Kteříž přišli s Zorobábelem, s Jesua, s Nehemiášem, Azariášem, Raamiášem, Nachamanem, Mardocheem, Bilsanem, Misperetem, Bigvajem, Nechumem, Baanou, počet mužů z lidu Izraelského:
Nehemjáš 7. - 8. Synů Farosových dva tisíce, sto sedmdesát dva;
Nehemjáš 7. - 9. Synů Sefatiášových tři sta sedmdesát dva;
Nehemjáš 7. - 10. Synů Arachových šest set padesát dva;
Nehemjáš 7. - 11. Synů Pachat Moábových, synů Jesua a Joábových, dva tisíce, osm set a osmnáct;
Nehemjáš 7. - 12. Synů Elamových tisíc, dvě stě padesát čtyři;
Nehemjáš 7. - 13. Synů Zattuových osm set čtyřidceti pět;
Nehemjáš 7. - 14. Synů Zakkai sedm set a šedesát;
Nehemjáš 7. - 15. Synů Binnui šest set čtyřidceti osm;
Nehemjáš 7. - 16. Synů Bebai šest set dvadceti osm;
Nehemjáš 7. - 17. Synů Azgadových dva tisíce, tři sta dvamecítma;
Nehemjáš 7. - 18. Synů Adonikamových šest set šedesáte sedm;
Nehemjáš 7. - 19. Synů Bigvai dva tisíce, šedesáte sedm;
Nehemjáš 7. - 20. Synů Adinových šest set padesát pět;
Nehemjáš 7. - 21. Synů Aterových z Ezechiáše devadesát osm;
Nehemjáš 7. - 22. Synů Chasumových tři sta dvadceti osm;
Nehemjáš 7. - 23. Synů Bezai tři sta dvadceti čtyři;
Nehemjáš 7. - 24. Synů Charifových sto a dvanáct;
Nehemjáš 7. - 25. Synů Gabaonitských devadesát pět;
Nehemjáš 7. - 26. Mužů Betlémských a Netofatských sto osmdesát osm;
Nehemjáš 7. - 27. Mužů Anatotských sto dvadceti osm;
Nehemjáš 7. - 28. Mužů Betazmavetských čtyřidceti dva;
Nehemjáš 7. - 29. Mužů Kariatjeharimských, Kafirských a Berotských sedm set čtyřidceti a tři;
Nehemjáš 7. - 30. Mužů Ráma a Gabaa šest set dvadceti jeden;
Nehemjáš 7. - 31. Mužů Michmas sto dvadceti dva;
Nehemjáš 7. - 32. Mužů z Bethel a Hai sto dvadceti tři;
Nehemjáš 7. - 33. Mužů z Nébo druhého padesáte dva;
Nehemjáš 7. - 34. Synů Elama druhého tisíc, dvě stě padesát čtyři;
Nehemjáš 7. - 35. Synů Charimových tři sta dvadceti;
Nehemjáš 7. - 36. Synů Jerecho tři sta čtyřidceti pět;
Nehemjáš 7. - 37. Synů Lodových, Chadidových a Onových sedm set dvadceti jeden;
Nehemjáš 7. - 38. Synů Senaa tři tisíce, devět set a třidceti.
Nehemjáš 7. - 39. Kněží: Synů Jedaiášových z domu Jesua devět set sedmdesát tři;
Nehemjáš 7. - 40. Synů Immerových tisíc, padesát dva;
Nehemjáš 7. - 41. Synů Paschurových tisíc, dvě stě čtyřidceti sedm;
Nehemjáš 7. - 42. Synů Charimových tisíc a sedmnáct.
Nehemjáš 7. - 43. Levítů: Synů Jesua a Kadmiele, synů Hodevášových sedmdesát čtyři.
Nehemjáš 7. - 44. Zpěváků: Synů Azafových sto čtyřidceti osm.
Nehemjáš 7. - 45. Vrátných: Synů Sallumových, synů Aterových, synů Talmonových, synů Akkubových, synů Chatita, synů Sobai, sto třidceti osm.
Nehemjáš 7. - 46. Netinejských: Synů Zicha, synů Chasufa, synů Tabbaot,
Nehemjáš 7. - 47. Synů Keros, synů Sia, synů Fadon,
Nehemjáš 7. - 48. Synů Lebana, synů Chagaba, synů Salmai,
Nehemjáš 7. - 49. Synů Chanan, synů Giddel, synů Gachar,
Nehemjáš 7. - 50. Synů Reaia, synů Rezin, synů Nekoda,
Nehemjáš 7. - 51. Synů Gazam, synů Uza, synů Paseach,
Nehemjáš 7. - 52. Synů Besai, synů Meunim, synů Nefisesim,
Nehemjáš 7. - 53. Synů Bakbuk, synů Chakufa, synů Charchur,
Nehemjáš 7. - 54. Synů Bazlit, synů Mechida, synů Charsa,
Nehemjáš 7. - 55. Synů Barkos, synů Sisera, synů Tamach,
Nehemjáš 7. - 56. Synů Neziach, synů Chatifa,
Nehemjáš 7. - 57. Synů služebníků Šalomounových, synů Sotai, synů Soferet, synů Ferida,
Nehemjáš 7. - 58. Synů Jaala, synů Darkon, synů Giddel,
Nehemjáš 7. - 59. Synů Sefatiášových, synů Chattil, synů Pocheret Hazebaim, synů Amon,
Nehemjáš 7. - 60. Všech Netinejských a synů služebníků Šalomounových tři sta devadesát dva.
Nehemjáš 7. - 61. Tito také byli, kteříž vyšli z Telmelach a Telcharsa: Cherub, Addon a Immer. Ale nemohli prokázati rodu otců svých a semene svého, že by z Izraele byli.
Nehemjáš 7. - 62. Synů Delaiášových, synů Tobiášových, synů Nekodových šest set čtyřidceti dva.
Nehemjáš 7. - 63. A z kněží: Synové Chabaiášovi, synové Kózovi, synové Barzillai toho, kterýž pojav sobě z dcer Barzillai Galádského manželku, nazván jest jménem jejich.
Nehemjáš 7. - 64. Ti vyhledávali jeden každý zapsání o sobě, chtíce prokázati rod svůj, ale nenašlo se. A protož zbaveni jsou kněžství.
Nehemjáš 7. - 65. A zapověděl jim Tirsata, aby nejedli z věcí svatosvatých, dokudž by nestál kněz s urim a tumim.
Nehemjáš 7. - 66. Všeho toho shromáždění pospolu čtyřidceti a dva tisíce, tři sta a šedesát,
Nehemjáš 7. - 67. Kromě služebníků jejich a děvek jejich, jichž bylo sedm tisíc, tři sta třidceti sedm. A mezi nimi bylo zpěváků a zpěvakyní dvě stě čtyřidceti pět.
Nehemjáš 7. - 68. Koní jejich sedm set třidceti šest, mezků jejich dvě stě čtyřidceti pět,
Nehemjáš 7. - 69. Velbloudů čtyři sta třidceti pět, oslů šest tisíc, sedm set a dvadceti.
Nehemjáš 7. - 70. Tehdy někteří z knížat čeledí otcovských dávali ku potřebám. Tirsata dal na poklad tisíc drachem zlata, bání padesát, sukní kněžských pět set a třidceti.
Nehemjáš 7. - 71. Knížata také čeledí otcovských dali na poklad ku potřebám dvadceti tisíc drachem zlata, a stříbra liber dva tisíce a dvě stě.
Nehemjáš 7. - 72. Což pak dali jiní z lidu, bylo zlata dvadcet tisíc drachem, a stříbra dva tisíce liber, a sukní kněžských šedesát sedm.
Nehemjáš 7. - 73. A tak osadili se kněží a Levítové, a vrátní i zpěváci, lid a Netinejští, i všecken Izrael v městech svých. I nastal měsíc sedmý, a synové Izraelští byli v městech svých.
Nehemjáš 8. - 1. I shromáždil se všecken lid jednomyslně do ulice, kteráž jest proti bráně vodné, a řekli Ezdrášovi učiteli, aby přinesl knihu zákona Mojžíšova, kterýž vydal Hospodin lidu Izraelskému.
Nehemjáš 8. - 2. Tedy přinesl Ezdráš kněz zákon před to shromáždění mužů i žen i všech, kteříž by rozumně poslouchati mohli, prvního dne měsíce sedmého.
Nehemjáš 8. - 3. I četl v něm na té ulici, kteráž jest proti bráně vodné, od jitra až do poledne, při přítomnosti mužů i žen, i kteřížkoli rozuměti mohli. A uši všeho lidu obráceny byly k knize zákona.
Nehemjáš 8. - 4. Stál pak Ezdráš učitel na kazatelnici dřevěné, kterouž byli udělali k té věci, a stál podlé něho Mattitiáš, Sema, Anaiáš, Uriáš, Helkiáš a Maaseiáš, po pravé ruce jeho, po levé pak Pedaiáš, Misael, Malkiáš, Chasum, Chasbaddana, Zachariáš a Mesullam.
Nehemjáš 8. - 5. Otevřel tedy Ezdráš knihu před očima všeho lidu, (nebo výše stál než všecken lid). Kterouž jakž otevřel, povstal všecken lid.
Nehemjáš 8. - 6. I dobrořečil Ezdráš Hospodinu Bohu velikému, a všecken lid odpovídal: Amen, amen, pozdvihujíce rukou svých, a skloňujíce hlavy, poklonu učinili Hospodinu tváří k zemi.
Nehemjáš 8. - 7. Tak i Jesua, Báni, Serebiáš, Jamin, Akkub, Sabbetai, Hodiáš, Maaseiáš, Kelita, Azariáš, Jozabad, Chanan, Pelaiáš, a Levítové vyučovali lid zákonu. Lid pak byl na místě svém.
Nehemjáš 8. - 8. Nebo čtli v té knize v zákoně Božím srozumitelně, a vykládajíce smysl, vysvětlovali to, což čtli.
Nehemjáš 8. - 9. Potom řekl Nehemiáš, jinak Tirsata, a Ezdráš kněz, učitel, a Levítové, kteříž lid vyučovali, všemu lidu: Den tento posvěcený jest Hospodinu Bohu vašemu, nekvěltež, ani plačte. (Nebo plakal všecken lid, když slyšeli slova zákona.)
Nehemjáš 8. - 10. Ale jděte, řekl jim, a jezte tučné věci, a píte sladké, sdílejíce se s těmi, kteříž nemají nic připraveno. Den zajisté tento svatý jest Pánu našemu, protož nermuťtež se, nýbrž radost Hospodinova budiž síla vaše.
Nehemjáš 8. - 11. A když tak Levítové pospokojili všeho lidu, mluvíce: Mlčte, nebo den svatý jest, a nermuťte se,
Nehemjáš 8. - 12. Odšel všecken lid, aby jedli a pili, a aby se sdíleli. I veselili se velmi, proto že srozuměli slovům těm, kteráž jim v známost uvedli.
Nehemjáš 8. - 13. Potom nazejtří sešla se knížata čeledí otcovských ze všeho lidu, kněží i Levítové k Ezdrášovi učiteli, aby vyrozuměli slovům zákona.
Nehemjáš 8. - 14. Našli pak napsáno v zákoně, že přikázal Hospodin skrze Mojžíše, aby bydlili synové Izraelští v stáncích na slavnost měsíce sedmého,
Nehemjáš 8. - 15. A aby dali prohlásiti a provolati po všech městech svých i v Jeruzalémě, řkouce: Vyjděte na hory, a přineste ratolestí olivových a ratolestí dříví borového, a ratolestí myrtových, i ratolestí palmových, a ratolestí dříví hustého, abyste nadělali stánků, tak jakž psáno jest.
Nehemjáš 8. - 16. Protož vyšed lid, přinesli a nadělali sobě stánků, jeden každý na střeše své, i v síních svých, i v síních domu Božího, i v ulici brány vodné, i v ulici brány Efraim.
Nehemjáš 8. - 17. A tak nadělali stánků všecko shromáždění těch, jenž se vrátili z zajetí, a bydlili v nich, (ačkoli nečinili tak synové Izraelští ode dnů Jozue syna Nun, až do dne toho). I byla radost velmi veliká.
Nehemjáš 8. - 18. Četl pak v knize zákona Božího na každý den, od prvního dne až do posledního, a drželi slavnost za sedm dní. Osmého pak dne byl svátek podlé obyčeje.
Nehemjáš 9. - 1. Potom dvadcátého čtvrtého dne téhož měsíce shromáždili se synové Izraelští, a postíce se v žíních, posypali se prstí,
Nehemjáš 9. - 2. (Oddělilo se pak bylo símě Izraelské ode všech cizozemců), a stojíce, vyznávali hříchy své i nepravosti otců svých.
Nehemjáš 9. - 3. I stáli na místech svých, a čtli v knize zákona Hospodina Boha svého čtyřikrát za den, a čtyřikrát vyznávali a klaněli se Hospodinu Bohu svému.
Nehemjáš 9. - 4. Za tím vystoupivše na výstupek Levítský Jesua a Báni, Kadmiel, Sebaniáš, Bunni, Serebiáš, Báni a Chenani, volali hlasem velikým k Hospodinu Bohu svému.
Nehemjáš 9. - 5. A řekli Levítové ti, Jesua, Kadmiel, Báni, Chasabniáš, Serebiáš, Hodiáš, Sebaniáš a Petachiáš: Vstaňte, dobrořečte Hospodinu Bohu svému, od věků až na věky, a ať dobrořečí slavnému jménu jeho, a vyššímu nad každé dobrořečení i chválu.
Nehemjáš 9. - 6. Ty jsi, Hospodine, sám ten jediný, ty jsi učinil nebesa, nebesa nebes i všecko vojsko jejich, zemi i všecko, což jest na ní, moře i všecko, což jest v nich, obživuješ také všecko, ano i vojska nebeská před tebou se sklánějí.
Nehemjáš 9. - 7. Ty jsi, Hospodine, Bůh ten, kterýž jsi vyvolil Abrama, a vyvedl jej z Ur Kaldejských, a dal jsi jemu jméno Abraham.
Nehemjáš 9. - 8. A nalezl jsi srdce jeho věrné před sebou, a učinil jsi s ním smlouvu, že dáš zemi Kananejského, Hetejského, Amorejského, Ferezejského, Jebuzejského a Gergezejského, že dáš ji semeni jeho, a naplnils slova svá, nebo spravedlivý jsi ty.
Nehemjáš 9. - 9. Popatřil jsi zajisté na trápení otců našich v Egyptě, a křik jejich vyslyšel jsi při moři Rudém.
Nehemjáš 9. - 10. A ukazovals znamení a zázraky na Faraonovi i na všech služebnících jeho, i na všem lidu země jeho; nebo věděl jsi, že jsou pýchu provodili nad nimi. Čímž jsi dobyl sobě jména, jakž se to podnes vidí.
Nehemjáš 9. - 11. Nadto i moře jsi před nimi rozdělil, tak že přešli prostředkem moře po suše, a ty, jenž je stihali, uvrhl jsi do hlubin, jako kámen do vody veliké.
Nehemjáš 9. - 12. A sloupem oblakovým vodils je ve dne, a sloupem ohnivým v noci, osvěcuje jim cestu, kudy by jíti měli.
Nehemjáš 9. - 13. Potom jsi sstoupil na horu Sinai, a mluvil jsi s nimi s nebe, a vydal jsi jim soudy přímé a zákony pravé, ustanovení a přikázaní dobrá.
Nehemjáš 9. - 14. Též i sobotu svou svatou známu jsi jim učinil, a přikázaní, ustanovení i zákon vydals jim skrze Mojžíše, služebníka svého.
Nehemjáš 9. - 15. Také i chléb s nebe dal jsi jim v hladu jejich, a vodu z skály vyvedl jsi jim v žízni jejich, a rozkázal jsi jim, aby šli a dědičně vládli zemí, kterouž jsi zdvihna ruku svou, přisáhl dáti jim.
Nehemjáš 9. - 16. Oni pak a otcové naši pyšně sobě počínali, a zatvrdivše šíji svou, neposlouchali přikázaní tvých.
Nehemjáš 9. - 17. Nýbrž hned nechtěli slyšeti, aniž se rozpomenuli na divné činy tvé, kteréž jsi působil při nich, a zatvrdivše šíji svou, ustavovali sobě vůdce, chtíce se navrátiti k porobení svému z zarputilosti své. Ty však, Bože, snadný k odpuštění, milostivý a lítostivý, dlouho shovívající a hojný v milosrdenství, neopustils jich.
Nehemjáš 9. - 18. Ano i tehdáž, když sobě udělali tele slité a řekli: Tito jsou bohové tvoji, kteříž tě vyvedli z Egypta, a dopustili se velikého rouhání.
Nehemjáš 9. - 19. Ty však pro svá mnohá slitování neopustil jsi jich na poušti. Sloup oblakový neodcházel od nich ve dne, veda je po cestě, ani sloup ohnivý v noci, osvěcuje je a cestu, po níž jíti měli.
Nehemjáš 9. - 20. Nadto Ducha svého dobrého dal jsi k vyučování jich, manny své také neodjals od úst jejich, a vodu dal jsi jim v žízni jejich.
Nehemjáš 9. - 21. A tak za čtyřidceti let krmil jsi je na poušti. V ničemž nedostatku neměli, oděv jejich nezvetšel, a nohy jejich se neodhnetly.
Nehemjáš 9. - 22. Potom dal jsi jim království a národy, kteréž jsi rozehnal do koutů, tak že dědičně obdrželi zemi Seonovu, a zemi krále Ezebon, i zemi Oga krále Bázan.
Nehemjáš 9. - 23. Syny pak jejich rozmnožil jsi jako hvězdy nebeské, a uvedl jsi je do země, o kteréž jsi byl řekl otcům jejich, že do ní vejdou, aby jí vládli.
Nehemjáš 9. - 24. Nebo všedše synové, dědičně obdrželi zemi tu, když jsi snížil před nimi obyvatele té země Kananejské, a dals je v ruku jejich, i krále jejich, i národy té země, aby s nimi nakládali podlé vůle své.
Nehemjáš 9. - 25. A tak vzali města hrazená i pole úrodná, a dědičně ujali domy plné všeho dobrého, studnice vykopané, vinice a olivoví, i stromoví ovoce nesoucí velmi mnohé. I jedli, a nasyceni jsouce, vytyli, a v dobrodiní tvém hojném rozkoší oplývali.
Nehemjáš 9. - 26. Když pak popouzejíce tě, zprotivili se tobě, zavrhše zákon tvůj za hřbet svůj, a proroky tvé zmordovali, kteříž jim osvědčovali, aby je obrátili k tobě, a dopouštěli se velikého rouhání,
Nehemjáš 9. - 27. Dával jsi je v ruku nepřátel jejich, kteříž je ssužovali. A když v čas ssoužení svého volali k tobě, tys je s nebe vyslýchal, a podlé mnohých slitování svých dával jsi jim vysvoboditele, kteříž je vysvobozovali z ruky nepřátel jejich.
Nehemjáš 9. - 28. Mezitím, jakž jen oddechnutí měli, zase znovu činili zlé před tebou, a protož pouštěl jsi je v ruku nepřátel jejich, aby panovali nad nimi. Když se pak opět obrátili, a křičeli k tobě, tys je s nebe vyslýchal a vysvobozoval podlé slitování svých po mnohé časy.
Nehemjáš 9. - 29. A napomínals jich, abys je obrátil k zákonu svému, ale oni pyšně sobě počínali, a neposlouchali přikázaní tvých, a proti soudům tvým hřešili, v nichžto, činil-li by je člověk, byl by živ. Nýbrž plece svého uchylujíce, šíji svou zatvrzovali, a neposlouchali.
Nehemjáš 9. - 30. A však shovíval jsi jim po mnohá léta, osvědčuje jim duchem svým skrze proroky své, a když neposlouchali, dal jsi je v ruku národům zemí.
Nehemjáš 9. - 31. Ale pro slitování svá mnohá nedals jim do konce zahynouti, aniž jsi jich opustil, proto že jsi Bůh milostivý a lítostivý.
Nehemjáš 9. - 32. Nyní tedy, ó Bože náš, silný, veliký, mocný a hrozný, kterýž ostříháš smlouvy a milosrdenství, nechť to není u tebe za málo, že ty všecky těžkosti na nás přišly, na krále naše, knížata naše, kněží naše, proroky naše i na otce naše, a na všecken lid tvůj, hned ode dnů králů Assyrských, až do tohoto dne,
Nehemjáš 9. - 33. Ačkoli ty jsi spravedlivý ve všech těch věcech, kteréž přišly na nás. Nebo jsi spravedlivě to učinil, ale my jsme bezbožně činili.
Nehemjáš 9. - 34. I králové naši, knížata naše, kněží naši i otcové naši neplnili zákona tvého, aniž šetřili přikázaní tvých a svědectví tvých, jimiž se jim osvědčoval.
Nehemjáš 9. - 35. Nebo oni v království svém a v dobrodiní tvém hojném, kteréž jsi jim ukazoval, a v zemi široké a úrodné, kterouž jsi jim dal, nesloužili tobě, aniž se odvrátili od činů svých zlých.
Nehemjáš 9. - 36. Aj, my jsme dnes manové, a to v zemi, kterouž jsi dal otcům našim, aby jedli ovoce její a dobré věci její, aj, jsme v ní manové.
Nehemjáš 9. - 37. Jižť úrody své vydává v hojnosti králům, kteréž jsi postavil nad námi pro hříchy naše, a oniť i nad těly našimi se potřásají, i nad hovady našimi podlé vůle své, tak že jsme u veliké úzkosti.
Nehemjáš 9. - 38. Se vším však tím činíme smlouvu nepohnutelnou, i zapisujeme, kteréž potvrzují knížata naše, Levítové naši, i kněží naši.
Nehemjáš 10. - 1. Kteříž pak potvrzovali, byli tito: Nehemiáš Tirsata, syn Chachaliášův, a Sedechiáš,
Nehemjáš 10. - 2. Saraiáš, Azariáš, Jeremiáš,
Nehemjáš 10. - 3. Paschur, Amariáš, Malkiáš,
Nehemjáš 10. - 4. Chattus, Sebaniáš, Malluch,
Nehemjáš 10. - 5. Charim, Meremot, Abdiáš,
Nehemjáš 10. - 6. Daniel, Ginneton, Báruch,
Nehemjáš 10. - 7. Mesullam, Abiáš, Miamin,
Nehemjáš 10. - 8. Maaseiáš, Bilkai, Semaiáš. To kněží.
Nehemjáš 10. - 9. Levítové pak: Jesua syn Azaniášův, Binnui z synů Chenadad, Kadmiel.
Nehemjáš 10. - 10. Bratří pak jejich: Sebaniáš, Hodiáš, Kelita, Pelaiáš, Chanan,
Nehemjáš 10. - 11. Mícha, Rechob, Chasabiáš,
Nehemjáš 10. - 12. Zakur, Serebiáš, Sebaniáš,
Nehemjáš 10. - 13. Hodiáš, Báni, Beninu.
Nehemjáš 10. - 14. Přední z lidu: Paros, Pachat Moáb, Elam, Zattu, Báni,
Nehemjáš 10. - 15. Bunni, Azgad, Bebai,
Nehemjáš 10. - 16. Adoniáš, Bigvai, Adin,
Nehemjáš 10. - 17. Ater, Ezechiáš, Azur,
Nehemjáš 10. - 18. Hodiáš, Chasum, Bezai,
Nehemjáš 10. - 19. Charif, Anatot, Nebai,
Nehemjáš 10. - 20. Magpias, Mesullam, Chezir,
Nehemjáš 10. - 21. Mesezabel, Sádoch, Jaddua,
Nehemjáš 10. - 22. Pelatiáš, Chanan, Anaiáš,
Nehemjáš 10. - 23. Ozeáš, Chananiáš, Chasub,
Nehemjáš 10. - 24. Loches, Pilcha, Sobek,
Nehemjáš 10. - 25. Rechum, Chasabna, Maaseiáš,
Nehemjáš 10. - 26. Achiáš, Chanan, Anan,
Nehemjáš 10. - 27. Malluch, Charim, Baana.
Nehemjáš 10. - 28. Tak i jiní z lidu, kněží, Levítů, vrátných, zpěváků, Netinejských i všickni, kteříž se oddělili od národů zemí k zákonu Božímu, ženy jejich, synové jejich i dcery jejich, každý umělý a rozumný,
Nehemjáš 10. - 29. Chopivše se téhož s bratřími svými a těmi, kteříž byli přednější, přistupovali, prokletím a přísahou se zavazujíce: Že budeme choditi v zákoně Božím, kterýž vydán jest skrze Mojžíše služebníka Božího, a ostříhati i plniti všecka přikázaní Hospodina Pána našeho, i soudy jeho, i ustanovení jeho;
Nehemjáš 10. - 30. Také že nebudeme dávati dcer svých národům zemí, ani dcer jejich bráti synům svým,
Nehemjáš 10. - 31. Ani od cizozemců, kteříž by nám přinášeli jaké koupě a jakékoli potravy v den sobotní na prodaj, přijímati v sobotu aneb v sváteční den, a že necháme rolí sedmého léta, i všelikého dobývání dluhu.
Nehemjáš 10. - 32. I to nařídili jsme mezi sebou, abychom dávali třetí díl lotu na každý rok k službě domu Boha našeho,
Nehemjáš 10. - 33. Na chleby zpořádaní, i obět ustavičnou, i na zápal ustavičný k sobotám, novměsícům a slavnostem, i na věci svaté, i oběti za hříchy k očištění Izraele, i na všecko přisluhování domu Boha našeho.
Nehemjáš 10. - 34. Metali jsme i losy s strany kněží, Levítů i lidu, příčinou dříví nošení, aby ho dodávali do domu Boha našeho, čeledem otců našich časy vyměřenými, rok po roku, aby hořelo na oltáři Hospodina Boha našeho, jakž psáno jest v zákoně.
Nehemjáš 10. - 35. Také, že chceme přinášeti prvotiny země své, i prvotiny všelikého ovoce každého stromu, rok po roku do domu Hospodinova.
Nehemjáš 10. - 36. K tomu i prvorozené syny své, i hovádka svá, (jakož psáno jest v zákoně), i prvorozené z skotů i bravů svých, že přinášeti budeme do domu Boha svého, kněžím přisluhujícím v domě Boha našeho.
Nehemjáš 10. - 37. A prvotiny těsta svého i obětí svých, i ovoce všelijakého stromu, mstu i oleje nového, aby přinášeli kněžím do pokojů domu Boha našeho, a desátky země naší Levítům. A Levítové desátky ty vybírati budou po všech městech, v nichž pracovati budeme.
Nehemjáš 10. - 38. Bude pak při tom kněz, syn Aronův, s Levíty, když Levítové ty desátky vyberou, a Levítové sami vnesou desátek z desátků do domu Boha našeho, do pokojů v domě skladu.
Nehemjáš 10. - 39. Nebo do těch pokojů donášeti budou synové Izraelští i synové Léví oběti obilé, mstu a oleje nového, (kdež jsou nádoby svatyně), i kněží přisluhující, vrátní i zpěváci, abychom neopouštěli domu Boha svého.
Nehemjáš 11. - 1. I přebývala knížata lidu v Jeruzalémě. Jiný pak lid metali losy, aby vzali desátého člověka k bydlení v Jeruzalémě městě svatém, ale devět dílů v jiných městech,
Nehemjáš 11. - 2. Ačkoli dobrořečil lid všechněm mužům těm, kteříž se sami dobrovolně podali k bydlení v Jeruzalémě.
Nehemjáš 11. - 3. A tito jsou přednější té krajiny, kteříž se osadili v Jeruzalémě. (V jiných pak městech Judských bydlili jeden každý v vládařství svém, po městech svých, lid Izraelský, kněží a Levítové, i Netinejští, též i synové služebníků Šalomounových.)
Nehemjáš 11. - 4. A tak v Jeruzalémě bydlili někteří z synů Judových i z synů Beniaminových. Z Judových: Ataiáš syn Uziáše, syna Zachariášova, syna Amariášova, syna Sefatiášova, syna Mahalaleelova z synů Fáresových.
Nehemjáš 11. - 5. Též Maaseiáš syn Bárucha, syna Kolchozy, syna Chazaiášova, syna Adaiášova, syna Joiaribova, syna Zachariášova, syna Silonského.
Nehemjáš 11. - 6. Všech synů Fáresových, bydlících v Jeruzalémě, čtyři sta šedesáte osm, mužů udatných.
Nehemjáš 11. - 7. Synové Beniaminovi tito: Sallu syn Mesullama, syna Joedova, syna Pedaiášova, syna Kolaiášova, syna Maaseiášova, syna Itielova, syna Izaiášova.
Nehemjáš 11. - 8. A po něm Gabai, Sallai. Všech devět set dvadceti osm.
Nehemjáš 11. - 9. Joel pak syn Zichri byl jim představen, a Juda syn Senua nad městem druhý po něm.
Nehemjáš 11. - 10. Z kněží: Jedaiáš syn Joiaribův a Jachin.
Nehemjáš 11. - 11. Saraiáš syn Helkiáše, syna Mesullamova, syna Sádochova, syna Meraiotova, syna Achitobova, přední v domě Božím.
Nehemjáš 11. - 12. Bratří pak jejich, přisluhujících v tom domě, osm set dvadceti dva. A Adaiáš syn Jerochama, syna Pelaliášova, syna Amzi, syna Zachariášova, syna Paschurova, syna Malkiášova,
Nehemjáš 11. - 13. A bratří jeho, knížat čeledí otcovských, dvě stě čtyřidceti dva. A Amassai syn Azarele, syna Achzai, syna Mesillemotova, syna Immerova.
Nehemjáš 11. - 14. Bratří pak jejich, mužů udatných, sto dvadceti osm, jimž představen byl Zabdiel syn Gedolimův.
Nehemjáš 11. - 15. Z Levítů tito: Semaiáš syn Chasuby, syna Azrikamova, syna Chasabiášova, syna Bunni.
Nehemjáš 11. - 16. A Sabbetai s Jozabadem byli nad dílem při domě Božím vně, z předních Levítů.
Nehemjáš 11. - 17. A Mataniáš syn Míchy, syna Zabdi, syna Azafova, přední, začínal chvály a modlitbu. A Bakbukiáš druhý z bratří jeho, a Abda syn Sammua, syna Galalova, syna Jedutunova.
Nehemjáš 11. - 18. Všech Levítů v městě svatém dvě stě osmdesát a čtyři.
Nehemjáš 11. - 19. Z vrátných: Akkub, Talmon a bratří jejich, strážní u bran, sto sedmdesát a dva.
Nehemjáš 11. - 20. Ostatek pak lidu Izraelského, kněží a Levítů, bydlili ve všech městech Judských, jeden každý v dědictví svém.
Nehemjáš 11. - 21. Ale Netinejští bydlili v Ofel, Zicha pak a Gispa byli představeni Netinejským.
Nehemjáš 11. - 22. Představený pak Levítům v Jeruzalémě byl Uzi syn Báni, syna Chasabiášova, syna Mataniášova, syna Míchova z synů Azafových, jenž byli zpěváci při službě domu Božího.
Nehemjáš 11. - 23. Nebo poručení královské bylo o nich, a stálé odměření pro zpěváky na každý den.
Nehemjáš 11. - 24. A Petachiáš syn Mesezabelův, z synů Záry syna Judova, místo královské držící v každém jednání k lidu.
Nehemjáš 11. - 25. Ve vsech pak s poli jejich, z synů Judových bydlili v Kariatarbe a v vesnicích jeho, v Dibon a vesnicích jeho, v Jekabsael i ve vsech jeho,
Nehemjáš 11. - 26. A v Jesua, v Molada, v Betfelet,
Nehemjáš 11. - 27. A v Azarsual, v Bersabé i v vesnicích jeho.
Nehemjáš 11. - 28. A v Sicelechu, v Mechona, i v vesnicích jeho,
Nehemjáš 11. - 29. V Enremmon, v Zaraha, v Jarmut,
Nehemjáš 11. - 30. V Zanoe, v Adulam i ve vsech jeho, v Lachis s poli jeho, v Azeka a vesnicích jeho. A tak bydlili od Bersabé až do Gehinnom.
Nehemjáš 11. - 31. Synové pak Beniaminovi z Gabaa v Michmas, v Aia, v Bethel i v vesnicích jeho,
Nehemjáš 11. - 32. V Anatot, v Nobe, v Anania,
Nehemjáš 11. - 33. V Azor, v Ráma, v Gittaim,
Nehemjáš 11. - 34. V Chadid, v Seboim, v Neballat,
Nehemjáš 11. - 35. V Lod, v Ono a v údolí řemeslníků.
Nehemjáš 11. - 36. Z Levítů pak někteří bydlili v dílích Judských a Beniaminských.
Nehemjáš 12. - 1. Tito pak jsou kněží a Levítové, kteříž se byli navrátili s Zorobábelem synem Salatielovým, a s Jesua: Saraiáš, Jeremiáš, Ezdráš,
Nehemjáš 12. - 2. Amariáš, Malluch, Chattus,
Nehemjáš 12. - 3. Sechaniáš, Rechum, Meremot,
Nehemjáš 12. - 4. Iddo, Ginnetoi, Abiáš,
Nehemjáš 12. - 5. Miamin, Maadiáš, Bilga,
Nehemjáš 12. - 6. Semaiáš, Joiarib, Jedaiáš,
Nehemjáš 12. - 7. Sallu, Amok, Helkiáš, Jedaiáš. Ti byli přednější z kněží a bratří svých za času Jesua.
Nehemjáš 12. - 8. Levítové pak: Jesua, Binnui, Kadmiel, Serebiáš, Juda; Mattaniáš, postavený nad zpěvy chvalitebnými s bratřími svými.
Nehemjáš 12. - 9. A Bakbukiáš a Unni, bratří jejich, byli naproti nim v pořádcích svých.
Nehemjáš 12. - 10. Jesua pak zplodil Joiakima, a Joiakim zplodil Eliasiba, Eliasib pak zplodil Joiadu.
Nehemjáš 12. - 11. A Joiada zplodil Jonatana, Jonatan pak zplodil Jaddua.
Nehemjáš 12. - 12. Za času pak Joiakima byli přední kněží z čeledí otcovských: Z Saraiášovy Meraiáš, z Jeremiášovy Chananiáš,
Nehemjáš 12. - 13. Z Ezdrášovy Mesullam, z Amariášovy Jochanan,
Nehemjáš 12. - 14. Z Melichovy Jonatan, z Sebaniášovy Jozef,
Nehemjáš 12. - 15. Z Charimovy Adna, z Meraiotovy Chelkai,
Nehemjáš 12. - 16. Z Iddovy Zachariáš, z Ginnetonovy Mesullam,
Nehemjáš 12. - 17. Z Abiášovy Zichri, z Miniaminovy a z Moadiášovy Piltai,
Nehemjáš 12. - 18. Z Bilgovy Sammua, z Semaiášovy Jonatan,
Nehemjáš 12. - 19. Z Joiaribovy Mattenai, z Jedaiášovy Uzi,
Nehemjáš 12. - 20. Z Sallaiovy Kallai, z Amokovy Heber,
Nehemjáš 12. - 21. Z Helkiášovy Chasabiáš, z Jedaiášovy Natanael.
Nehemjáš 12. - 22. Levítové pak přednější z čeledí otcovských za dnů Eliasiba, Joiady, Jochanana a Jaddua, zapsáni jsou až do kralování Daria Perského.
Nehemjáš 12. - 23. Synové, pravím, Léví, přední v čeledech otcovských, zapsáni jsou v knize Paralipomenon, až do času Jochanana syna Eliasibova.
Nehemjáš 12. - 24. Potom přední Levítové: Chasabiáš, Serebiáš, a Jesua syn Kadmielův, a bratří jejich naproti nim k chválení a oslavování Boha, podlé nařízení Davida muže Božího, třída proti třídě.
Nehemjáš 12. - 25. Mataniáš, Bakbukiáš, Abdiáš, Mesullam, Talmon, Akkub, držící stráž vrátných při domu pokladů u bran.
Nehemjáš 12. - 26. Ti byli za času Joiakima , syna Jesua, syna Jozadakova, a za času Nehemiáše vůdce, a Ezdráše kněze a učitele.
Nehemjáš 12. - 27. Ku posvěcování pak zdí Jeruzalémských shlédávali Levíty ze všech míst jejich, aby je přivedli do Jeruzaléma, aby vykonali posvěcení a veselí, a to s oslavováním a zpěvy, cymbály, loutnami a harfami.
Nehemjáš 12. - 28. Protož shromážděni jsou synové zpěváků, i z rovin okolo Jeruzaléma, i ze vsí Netofatských,
Nehemjáš 12. - 29. Též z domu Galgal, a z polí Gaba i Azmavet; nebo vsi stavěli sobě zpěváci okolo Jeruzaléma.
Nehemjáš 12. - 30. A očistivše se kněží a Levítové, očistili také lid, brány i zed.
Nehemjáš 12. - 31. Za tím rozkázal jsem vstoupiti knížatům Judským na zed, a postavil jsem dva houfy veliké oslavujících, z nichž jedni šli na pravo, od horní strany zdi k bráně hnojné.
Nehemjáš 12. - 32. A za těmi šel Hosaiáš a polovice knížat Judských,
Nehemjáš 12. - 33. Též Azariáš, Ezdráš, a Mesullam,
Nehemjáš 12. - 34. Juda, Beniamin, Semaiáš a Jeremiáš.
Nehemjáš 12. - 35. Potom za syny kněžskými s trubami Zachariáš syn Jonatana, syna Semaiášova, syna Mattaniášova, syna Michaiášova, syna Zakurova, syna Azafova.
Nehemjáš 12. - 36. A bratří jeho: Semaiáš, Azarel, Milalai, Gilalai, Maai, Natanael a Juda, Chanani s nástroji hudebnými Davida muže Božího, Ezdráš pak učitel před nimi.
Nehemjáš 12. - 37. Potom k bráně u studnice, kteráž naproti nim byla, vstupovali po stupních města Davidova, kudy se chodí na zed, a ode zdi při domě Davidově, až k bráně vodné k východu.
Nehemjáš 12. - 38. Houf pak druhý oslavujících bral se naproti oněmno, a já za nimi, a polovice lidu po zdi od věže Tannurim až ke zdi široké,
Nehemjáš 12. - 39. A od brány Efraim k bráně staré, a k bráně rybné, a věži Chananeel, a věži Mea, až k bráně bravné. I zastavili se v bráně stráže.
Nehemjáš 12. - 40. Potom zastavili se oba houfové oslavujících v domě Božím, i já, a polovice knížat se mnou.
Nehemjáš 12. - 41. Ano i kněží: Eliakim, Maaseiáš, Miniamin, Michaiáš, Elioenai, Zachariáš, Chananiáš, s trubami,
Nehemjáš 12. - 42. A Maaseiáš, Semaiáš, Eleazar, Uzi, Jochanan, Malkiáš, Elam a Ezer. Zpěváci pak zvučně zpívali s Izrachiášem představeným svým.
Nehemjáš 12. - 43. Obětovali také v ten den oběti veliké, a veselili se; nebo Bůh obveselil je veselím velikým. Ano i ženy a děti veselily se, tak že bylo slyšáno veselí Jeruzaléma opodál.
Nehemjáš 12. - 44. Mezi tím zřízeni jsou v ten den muži nad komorami k pokladům a k obětem, i k prvotinám a k desátkům, aby shromažďovali do nich s polí městských díly, zákonem vyměřené kněžím a Levítům; nebo veselil se Juda z kněží a Levítů přístojících,
Nehemjáš 12. - 45. Kteříž držeti měli stráž Boha svého, a stráž očišťování, a zpěváků i vrátných, podlé nařízení Davidova a Šalomouna syna jeho.
Nehemjáš 12. - 46. Nebo za času Davidova a Azafova od starodávna přední zpěváci k zpívání, chválení a oslavování Boha stáli před ním.
Nehemjáš 12. - 47. Pročež všecken Izrael za dnů Zorobábele a za času Nehemiáše dávali díly pro zpěváky a vrátné, na každý den stálé odměření, a odvodili je Levítům, Levítové pak dávali synům Aronovým.
Nehemjáš 13. - 1. V ten den čteno jest v knize Mojžíšově, tak že lid slyšeti mohl. I nalezeno v ní napsáno, že nemá vjíti Ammonitský a Moábský do shromáždění Božího až na věky,
Nehemjáš 13. - 2. Proto že nevyšli proti synům Izraelským s chlebem a s vodou, ale najali ze mzdy proti nim Baláma, aby jim zlořečil, ačkoli obrátil Bůh náš to zlořečení v požehnání.
Nehemjáš 13. - 3. Stalo se pak, když slyšeli zákon, že odmísili všecky přimíšené od Izraele.
Nehemjáš 13. - 4. Ale před tím Eliasib kněz, správce komory domu Boha našeho, spříznil se s Tobiášem.
Nehemjáš 13. - 5. Kterémuž udělal pokoj veliký, kdež prvé skládali dary, kadidlo a nádoby, a desátky z obilé, mstu a oleje nového, nařízené Levítům a zpěvákům i vrátným, též i obět kněžím.
Nehemjáš 13. - 6. Ale když se to vše dálo, nebyl jsem v Jeruzalémě. Nebo léta třidcátého druhého Artaxerxa krále Babylonského přišel jsem k králi, a po přeběhnutí let, vyžádán jsem na králi.
Nehemjáš 13. - 7. Když jsem pak přišel do Jeruzaléma, srozuměl jsem tomu zlému, co učinil Eliasib pro Tobiáše, udělav mu pokoj v síních domu Božího.
Nehemjáš 13. - 8. Což mi se velmi nelíbilo. Protož vyházel jsem všecko nádobí domu Tobiášova ven z toho pokoje.
Nehemjáš 13. - 9. A rozkázal jsem očistiti ty pokoje. I vnesl jsem tam zase nádoby domu Božího, dary a kadidlo.
Nehemjáš 13. - 10. Potom dověděv se, že dílové Levítům nebyli dáváni, a že rozběhli se jeden každý na svou rolí, Levítové i zpěváci vedoucí práci,
Nehemjáš 13. - 11. Protož domlouval jsem se na starší, řka: Proč jest opuštěn dům Boží? A shromáždiv je, postavil jsem je na místě jejich.
Nehemjáš 13. - 12. A všecken Juda přinášeli desátky obilé, mstu a oleje nového do skladů.
Nehemjáš 13. - 13. A ustanovil jsem úředníky nad sklady: Selemiáše kněze, a Sádocha učitele, a Pedaiáše z Levítů, přidav k nim Chanana syna Zakurova, syna Mattaniášova; nebo za věrné jmíni byli. A ti měli rozdělovati bratřím svým.
Nehemjáš 13. - 14. Budiž pamětliv na mne, Bože můj, pro to, a nevyhlazuj dobrodiní mých, kteráž jsem prokázal k domu Boha svého i k službám jeho.
Nehemjáš 13. - 15. V těch dnech viděl jsem v Judstvu, ani tlačí presem v sobotu, a přinášejí snopy, kteréž nakládali na osly, též víno, hrozny, fíky i všeliká břemena, a snášejí v den sobotní do Jeruzaléma. I domlouval jsem jim v ten den, když prodávali potravu.
Nehemjáš 13. - 16. Tyrští také, kteříž bydlili v něm, nosili ryby i všelijaké koupě, a prodávali v sobotu synům Juda, a to v Jeruzalémě.
Nehemjáš 13. - 17. Protož jsem domlouval starším Judským, a řekl jsem jim: Jaká jest to nepravost, kterouž činíte, poškvrňujíce dne sobotního?
Nehemjáš 13. - 18. Zdaliž jsou tak nečinili otcové vaši? Pročež Bůh náš přivedl na nás všecko toto zlé, i na toto město, a vy přidáváte hněvivosti na Izraele, poškvrňujíce soboty.
Nehemjáš 13. - 19. Když tedy byly v stínu brány Jeruzalémské před sobotou, rozkázal jsem zavříti brány, a rozkázal jsem, aby jich neotvírali až po sobotě. K tomu i z služebníků svých některé postavil jsem v bráně, aby náklad nebyl vezen do města v sobotu.
Nehemjáš 13. - 20. Protož zůstali kupci a prodavači všelijakých věcí prodajných vně před Jeruzalémem, jednou i podruhé.
Nehemjáš 13. - 21. I osvědčil jsem se jim, řka jim: Proč zůstáváte přes noc naproti zdi? Učiníte-li to více, vztáhnu ruku na vás. Od té chvíle nepřicházeli v sobotu.
Nehemjáš 13. - 22. Rozkázal jsem pak Levítům, aby se očistili, a přijdouce, ostříhali bran, a světili den sobotní. Také i v tom pamatuj na mne, Bože můj, a buď mi milostiv podlé množství milosrdenství svého.
Nehemjáš 13. - 23. V těch dnech spatřil jsem také Židy, kteříž byli pojali ženy Azotské, Ammonitské a Moábské,
Nehemjáš 13. - 24. An synové jejich mluvili od polu Azotsky, a neuměli mluviti Židovsky, ale podlé jazyku každého toho lidu.
Nehemjáš 13. - 25. Protož domlouval jsem jim, a zlořečil jsem jim, a některé z nich bil jsem a rval, přísahou je zavazuje skrze Boha, řka: Budete-li dávati dcery své synům jejich, aneb bráti dcery jejich synům svým neb sobě, zlořečení budete.
Nehemjáš 13. - 26. Zdaliž tím nezhřešil Šalomoun král Izraelský? Ješto ve mnohých národech nebylo krále jemu podobného, kterýž byl milý Bohu svému, tak že ustanovil jej Bůh králem nade vším Izraelem, však i toho k hříchu přivedly ženy cizozemky.
Nehemjáš 13. - 27. A vám zdali povolíme, abyste se dopouštěli všeho toho zlého velikého, a přestupovali proti Bohu svému, pojímajíce ženy cizozemky?
Nehemjáš 13. - 28. Z synů pak Joiady syna Eliasiba, kněze nejvyššího, jeden byl zeť Sanballata Choronského, kteréhož jsem zahnal od sebe.
Nehemjáš 13. - 29. Budiž pamětliv na to, Bože můj, proti těm, kteříž poškvrňují kněžství, a smlouvy kněžské i Levítské.
Nehemjáš 13. - 30. Protož jsem je vyčistil od všelikého cizozemce, a ustanovil jsem zase třídy kněžím a Levítům, jednomu každému v práci jeho,
Nehemjáš 13. - 31. I nošení dříví k obětem časy uloženými, též i prvotin. Budiž pamětliv na mne, Bože můj, k mému dobrému.
Ester 1. - 1. Stalo se pak za času krále Asvera, (to jest ten Asverus, jenž kraloval od Indie až k Mouřenínské zemi nad sto dvadcíti a sedmi krajinami),
Ester 1. - 2. Že toho času, když seděl král Asverus na stolici království svého, jenž byla v Susan, městě královském,
Ester 1. - 3. Léta třetího kralování svého, učinil u sebe hody všechněm knížatům svým a služebníkům svým, nejznamenitějším Perským a Médským, hejtmanům a vládařům nad krajinami,
Ester 1. - 4. Ukazuje bohatství, slávu království svého a čest, i ozdobu důstojnosti své za mnoho dnů, totiž za sto a osmdesáte dnů.
Ester 1. - 5. (A když se vyplnili dnové ti, učinil král všemu lidu, což ho koli bylo v Susan městě královském, od největšího až do nejmenšího, hody za sedm dní na paláci v zahradě při domě královském.)
Ester 1. - 6. Též čalouny bílé, zelené a z postavce modrého, zavěšené na provázcích kmentových a šarlatových u kroužků stříbrných, na sloupích mramorových, lůžka zlatá a stříbrná na podlaze porfyretové a mramorové, pariové a socharetové.
Ester 1. - 7. Nápoj pak dávali v nádobách zlatých, a to v nádobách jiných a jiných, i vína královského v hojnosti, jakž slušelo na krále.
Ester 1. - 8. Ale ku pití, podlé nařízení, žádný nenutil. Nebo tak poručil král všechněm správcům domu svého, aby činili podlé vůle jednoho každého.
Ester 1. - 9. Také i královna Vasti učinila hody ženám v domě královském krále Asvera.
Ester 1. - 10. Dne pak sedmého, když se podveselil král vínem, rozkázal Mehumanovi, Biztovi, Charbonovi, Bigtovi a Abagtovi, Zetarovi a Karkasovi, sedmi komorníkům, kteříž sloužili před oblíčejem krále Asvera,
Ester 1. - 11. Aby přivedli Vasti královnu před oblíčej krále v koruně královské, aby okázal národům i knížatům krásu její; nebo velmi krásná byla.
Ester 1. - 12. Ale odepřela královna Vasti přijíti k rozkazu královskému, skrze ty komorníky vzkázanému. Pročež král rozhněval se velmi a rozpálil se hněvem sám v sobě.
Ester 1. - 13. I řekl král mudrcům znajícím časy, (nebo tak každé věci podával král na všecky zběhlé v právích a soudech),
Ester 1. - 14. A nejbližšímu sebe Charsenovi, Setarovi, Admatovi, Tarsisovi, Meresovi, Marsenovi, Memuchanovi, sedmi vývodám Perským a Médským, jenž vídali tvář královskou, a sedali první po králi:
Ester 1. - 15. Co se má podlé práva státi s královnou Vasti, proto že nevyplnila rozkazu krále Asvera, stalého skrze komorníky?
Ester 1. - 16. Tedy řekl Memuchan před králem i knížaty: Ne proti samému králi zavinila královna Vasti, ale proti všechněm knížatům, a proti všechněm národům všech krajin Asvera krále.
Ester 1. - 17. Nebo když se donese to, co učinila královna, všech žen, zlehčí sobě muže své a řeknou: An král Asverus rozkázal přivésti královnu Vasti před oblíčej svůj, a však nepřišla.
Ester 1. - 18. Nýbrž ještě tohoto dne budou to mluviti kněžny Perské a Médské, (kteréž slyšely, co učinila královna), všechněm knížatům královským, i naplodí se hojně pýchy a zpoury.
Ester 1. - 19. Jestliže se tedy králi za dobré vidí, nechť se stane výpověď královská od oblíčeje jeho, a nechť jest vepsána mezi práva Perská a Médská, kteráž by nemohla změněna býti, že nechtěla přijíti Vasti před oblíčej krále Asvera, pročež království její dá král jiné, lepší nežli ona.
Ester 1. - 20. Tak když uslyší výpověd královskou, kterouž vyhlásiti dá po všem království svém, jakkoli veliké jest, všecky ženy v poctivosti míti budou manžely své, od největšího až do nejmenšího.
Ester 1. - 21. I líbila se ta rada králi i knížatům, a učinil král podlé rady Memuchanovy.
Ester 1. - 22. A rozeslal listy do všech krajin královských, do jedné každé krajiny písmem jejím, a do každého národu jazykem jeho, aby každý muž byl pánem domu svého. Což oznámil každý hejtman lidu jazykem jeho.
Ester 2. - 1. Ty věci když se zběhly, a když se upokojila prchlivost krále Asvera, zpomenul na Vasti a na to, což byla učinila, též i na to, jaká se výpověd stala proti ní.
Ester 2. - 2. I řekli mládenci královští, služebníci jeho: Nechť hledají králi mladic, panen krásných.
Ester 2. - 3. A nechť zřídí král úředníky ve všech krajinách království svého, kteříž by shromáždili všecky mladice, panny krásné, do Susan města královského, do domu ženského, pod stráž Hegai komorníka královského, strážce žen, a ať jim vydává okrasy jejich.
Ester 2. - 4. A mladice, kteráž by se zalíbila králi, aby kralovala místo Vasti. I líbila se ta věc králi, a učinil tak.
Ester 2. - 5. Byl pak jeden Žid v Susan, městě královském, jménem Mardocheus syn Jairův, syna Simei, syna Cis, z pokolení Beniamin.
Ester 2. - 6. A ten byl přestěhován z Jeruzaléma s přestěhovanými, kteříž přestěhováni byli s Jekoniášem králem Judským, kteréhož přestěhoval Nabuchodonozor král Babylonský.
Ester 2. - 7. Ten choval Hadassu, jinak Esteru, dceru strýce svého, proto že neměla otce ani matky. A děvečka ta byla pěkné postavy a krásné tváři, kterouž po smrti otce a matky její vzal sobě Mardocheus za dceru.
Ester 2. - 8. Stalo se tedy, když vyšlo slovo královské a rozkaz jeho, a když shromážďováno bylo panen mnoho do Susan, města královského, pod stráž Hegai, že i Ester vzata byla do domu královského pod stráž Hegai, strážného nad ženami.
Ester 2. - 9. I líbila se jemu ta mladice, a našla milost u něho. Pročež i hned dal jí okrasu její a díl její, a sedm panen způsobných z domu královského; k tomu opatření její i jejích panen proměnil v lepší v domě ženském.
Ester 2. - 10. Neoznámila pak Ester lidu svého, ani rodiny své; nebo přikázal jí byl Mardocheus, aby nepravila.
Ester 2. - 11. Ale Mardocheus každého dne chodíval před síní domu ženského, aby zvěděl, jak se má Ester, a co se s ní děje.
Ester 2. - 12. Když pak přišel jistý čas jedné každé panny, aby vešla před krále Asvera, když se vyplnilo při ní podlé práva žen, za dvanácte měsíců, (nebo za tolik dnů ozdobovaly se, šest měsíců olejem mirrovým, a šest měsíců věcmi vonnými a ozdobami ženskými),
Ester 2. - 13. A tak přicházela panna před krále. Cožkoli řekla, dávalo se jí, aby s tím šla z domu žen až k domu královskému.
Ester 2. - 14. U večer vcházela k králi, a ráno zase odcházela do druhého domu ženského, pod stráž Saasgazy, komorníka královského, strážce ženin. Nepřicházela více k králi, ale jestliže se líbila králi, povolána bývala ze jména.
Ester 2. - 15. Tedy když přišel čas jistý Estery, dcery Abichaile, strýce Mardocheova, kterouž byl vzal sobě za dceru, aby vešla k králi, nežádala ničeho, než což řekl Hegai komorník královský, strážce žen. I líbila se Ester všechněm, kteříž ji viděli.
Ester 2. - 16. A tak vzata jest Ester k králi Asverovi do domu jeho královského, měsíce desátého, (jenž jest měsíc Tebet), léta sedmého kralování jeho.
Ester 2. - 17. I zamiloval král Ester nade všecky jiné ženy, a nalezla milost a lásku u něho nade všecky panny, tak že vstavil korunu královskou na hlavu její, a učinil ji královnou místo Vasti.
Ester 2. - 18. K tomu také učinil král hody veliké všechněm knížatům svým a služebníkům svým, totiž hody Estery, a dal odpočinutí krajinám, a daroval je tak, jakž slušelo na krále.
Ester 2. - 19. A když podruhé shromažďovány byly panny, a Mardocheus seděl u brány královské,
Ester 2. - 20. Ester pak neoznámila byla rodiny své a národu svého, jakž jí byl přikázal Mardocheus; nebo rozkázaní Mardocheovo Ester činila, jako i když chována byla u něho:
Ester 2. - 21. V těch dnech, (když Mardocheus sedal u brány královské), rozhněval se Bigtan a Teres, dva komorníci královští z strážných prahu, a smýšleli o to, aby vztáhli ruce na krále Asvera.
Ester 2. - 22. Čehož dověděv se Mardocheus, oznámil to Ester královně, Ester pak oznámila králi jménem Mardocheovým.
Ester 2. - 23. A když bylo toho vyhledáváno, našlo se tak. I oběšeni jsou ti oba na šibenici, a zapsáno jest to do kronik před králem.
Ester 3. - 1. Po těch věcech zvelebil král Asverus Amana syna Hammedatova Agagského, a vyvýšil ho, tak že vyzdvihl stolici jeho nade všecka jiná knížata, kteříž byli při něm.
Ester 3. - 2. A všickni služebníci královští, kteříž vcházeli do brány královské, klaněli se a padali před Amanem; nebo tak přikázal o něm král. Ale Mardocheus se neklaněl, ani padal.
Ester 3. - 3. Protož řekli služebníci královští, kteříž byli v bráně královské, Mardocheovi: Proč přestupuješ přikázaní královské?
Ester 3. - 4. I stalo se, když o to s ním mluvívali každého dne, a neposlechl jich, že to oznámili Amanovi, aby viděli, bude-li stálý v svých slovích Mardocheus; nebo oznámil jim, že jest Žid.
Ester 3. - 5. Vida pak Aman, že se Mardocheus neklaní, ani padá před ním, naplněn jest Aman prchlivostí.
Ester 3. - 6. Ale za malou věc sobě položil, vztáhnouti ruku na Mardochea samého, (nebo byli oznámili jemu, z kterého by lidu byl Mardocheus). Protož smýšlel Aman, aby zahubil národ Mardocheův, totiž všecky Židy, kteříž byli ve všem království Asverovu.
Ester 3. - 7. Takž měsíce prvního, totiž měsíce Nísan, léta dvanáctého kralování Asverova, rozkázal uvrci pur, totiž los, před sebou ode dne ke dni, a od měsíce až do měsíce dvanáctého, jenž jest měsíc Adar.
Ester 3. - 8. Nebo byl řekl Aman králi Asverovi: Jest lid jakýsi rozptýlený a roztroušený mezi lidem ve všech krajinách království tvého, jejichž práva rozdílná jsou ode všech národů, práv pak královských neostříhají. Protož králi není užitečné, nechati jich.
Ester 3. - 9. Jestliže se králi za dobré vidí, nechť se napíše, aby je zahladili, a já deset tisíc centnéřů stříbra odvážím do rukou představeným té práci, aby je vnesli do komory královské.
Ester 3. - 10. Tedy král sňav prsten svůj s ruky své, dal jej Amanovi synu Hammedatovu Agagskému, nepříteli Židovskému.
Ester 3. - 11. A řekl král Amanovi: Stříbro to daruji tobě i lid ten, abys naložil s ním, jakť se koli líbí.
Ester 3. - 12. Protož povoláni jsou písaři královští téhož měsíce prvního třináctého dne, a psáno jest všecko tak, jakž přikázal Aman, k knížatům královským i vývodám, kteříž byli v jedné každé krajině, i hejtmanům jednoho každého národu, každé krajině vedlé písma jejího, a každému národu vedlé jazyku jeho; jménem krále Asvera psáno, a zapečetěno prstenem královským.
Ester 3. - 13. I jsou posláni listové po poslích do všech krajin královských, aby hubili, mordovali a vyhladili všecky Židy, od mladého až do starce, děti i ženy, jednoho dne, totiž třináctého, měsíce dvanáctého, (jenž jest měsíc Adar), a loupeže jejich aby rozbitovali.
Ester 3. - 14. Summa toho psání byla: Aby vyhlášeno bylo v jedné každé krajině a oznámeno všechněm národům, aby hotovi byli ke dni tomu.
Ester 3. - 15. Tedy vyjeli poslové stěží s poručením královským, a vyhlášeno jest to v Susan, městě královském. Král pak a Aman seděli, kvasíce, ale měšťané Susan zkormouceni byli.
Ester 4. - 1. : Mardocheus pak zvěděv všecko to, což se bylo stalo, roztrhl roucho své, a vzal na sebe žíni a popel, a jda po městě, křičel křikem velikým a žalostným.
Ester 4. - 2. A přišel až před bránu královskou; nebo žádný neměl vcházeti do brány královské v oděvu žíněném.
Ester 4. - 3. V každé také krajině i místě, kamžkoli slovo královské a výpověd jeho došla, kvílení veliké bylo od Židů, a půst, pláč i úpění, a žíni s popelem podestřeli sobě mnozí.
Ester 4. - 4. Pročež přišedše děvečky Estery a komorníci její, oznámili jí to. I zarmoutila se královna velmi, a poslala šaty, aby oblékli Mardochea, a aby vzali žíni jeho od něho. Ale on jich nepřijal.
Ester 4. - 5. Tedy zavolavši Ester Hatacha, jednoho z komorníků královských, kteréhož jí byl dal za služebníka, poručila mu o Mardocheovi, aby přezvěděl, co a proč by to bylo.
Ester 4. - 6. Takž vyšel Hatach k Mardocheovi na ulici města, kteráž jest před branou královskou.
Ester 4. - 7. I oznámil jemu Mardocheus všecko, co se mu přihodilo, i o té summě peněz, kterouž připověděl Aman dáti do komory královské proti Židům, k vyhlazení jich.
Ester 4. - 8. K tomu i přípis psané výpovědi, kteráž vyhlášena byla v Susan, aby zhubeni byli, dal jemu, aby ukázal Ester a oznámil jí, a aby jí rozkázal jíti k králi, a milosti hledati u něho, a prositi před tváří jeho za lid svůj.
Ester 4. - 9. Tedy přišel Hatach, a oznámil Ester slova Mardocheova.
Ester 4. - 10. I řekla Ester Hatachovi, a poručila mu oznámiti Mardocheovi:
Ester 4. - 11. Všickni služebníci královští i lid krajin královských vědí, že kterýž by koli muž neb žena všel před krále do síně vnitřní, nejsa povolán, jedno právo o něm jest, aby hrdlo propadl, kromě toho, k komuž by král vztáhl berlu zlatou, že živ zůstane. Já pak nebyla jsem povolána, abych vešla k králi již třidceti dnů.
Ester 4. - 12. Ale když oznámili Mardocheovi slova Estery,
Ester 4. - 13. Řekl Mardocheus, aby zase oznámeno bylo Esteře: Nemysl sobě, abys zachována býti mohla v domě královském ze všech Židů.
Ester 4. - 14. Nebo jestliže se umlčíš v tento čas, oddechnutí a vysvobození Židům přijde odjinud, ty pak a dům otce tvého zahynete. A kdo ví, ne pro tento-lis čas přišla k tomu království?
Ester 4. - 15. I řekla Ester, aby zase oznámili Mardocheovi:
Ester 4. - 16. Jdi a shromažď všecky Židy, což jest jich v Susan, a posťte se za mne, a nejezte ani píte za tři dni, v noci ani ve dne. Já podobně, i panny mé postiti se budou, a teprv vejdu k králi, což však neobyčejné jest, a jestližeť zahynu, nechť zahynu.
Ester 4. - 17. Tedy šel Mardocheus, a učinil všecko tak, jakž mu poručila Ester.
Ester 5. - 1. Stalo se potom dne třetího, oblékši se Ester v roucho královské, postavila se v síni vnitřní domu královského, naproti pokoji královskému. Král pak seděl na stolici své královské, v pokoji královském naproti dveřím domu.
Ester 5. - 2. Stalo se, pravím, když uzřel král Ester královnu, ana stojí v síni, že milostí jsa k ní nakloněn, vztáhl král k Ester berlu zlatou, kterouž držel v ruce své. Tedy přistoupivši Ester, dotkla se konce berly.
Ester 5. - 3. I řekl jí král: Co jest tobě, královno Ester? A jaká jest prosba tvá? Až do polovice království dáno bude tobě.
Ester 5. - 4. Odpověděla Ester: Jestliže se králi za dobré vidí, nechať přijde král s Amanem dnes na hody, kteréž jsem jemu připravila.
Ester 5. - 5. I řekl král: Zavolejte rychle Amana, ať naplní žádost Estery. A tak přišel král s Amanem na hody, kteréž byla připravila Ester.
Ester 5. - 6. Potom řekl král k Ester, napiv se vína. Jaká jest žádost tvá? A budeť dáno. Aneb jaká jest prosba tvá? Bys pak žádala až do polovice království, staneť se.
Ester 5. - 7. I odpověděla Ester: Žádost má a prosba má jest:
Ester 5. - 8. Nalezla-li jsem milost u krále, a jestliže se králi za dobré vidí povoliti žádosti mé, a naplniti prosbu mou, aby ještě přišel král i Aman na hody, kteréž jim připravím, a zítra učiním podlé slova královského.
Ester 5. - 9. A tak vyšel Aman dne toho, vesel jsa a dobré mysli. Ale když viděl Aman Mardochea v bráně královské, že ani nepovstal, ani se nehnul před ním, naplněn jest Aman hněvem proti Mardocheovi.
Ester 5. - 10. A však zdržel se Aman, až přišel do domu svého, a poslav, povolal přátel svých a Zeres ženy své.
Ester 5. - 11. I vypravoval jim Aman o slávě bohatství svého, i o množství synů svých, i o všem, čímž ho zvelebil král, a jak ho vyvýšil nad knížata i služebníky královské.
Ester 5. - 12. A doložil Aman: Nadto nepozvala Ester královna s králem na hody, kteréž byla připravila jen mne, a ještě i k zejtří pozván jsem od ní s králem.
Ester 5. - 13. Ale všecko to nic mi neprospívá, pokudžkoli vídám Mardochea, toho Žida, sedati u brány královské.
Ester 5. - 14. Řekla jemu Zeres žena jeho, i všickni přátelé jeho: Nechť udělají šibenici zvýši padesáti loket, a ráno rci králi, aby na ní oběsili Mardochea, a vejdi s králem na hody vesele. I líbila se ta rada Amanovi, a rozkázal postaviti šibenici.
Ester 6. - 1. Té noci král nemoha spáti, rozkázal přinésti knihy pamětné, kroniky, kteréž čteny byly před králem.
Ester 6. - 2. I našli zapsáno, že pověděl Mardocheus na Bigtana a Teresa, dva komorníky královské z těch, jenž ostříhali prahu, že ukládali vztáhnouti ruku na krále Asvera.
Ester 6. - 3. Tedy řekl král: Čím jest poctěn, neb jak zveleben Mardocheus za to? Odpověděli služebníci královští, dvořané jeho: Není jemu nic dáno.
Ester 6. - 4. I řekl král: Kdo jest v síni? (Aman pak byl přišel do síně domu královského zevnitřní, mluviti s králem, aby oběšen byl Mardocheus na šibenici, kterouž jemu připravil.)
Ester 6. - 5. Odpověděli králi služebníci jeho: Aj, Aman stojí v síni. Řekl král: Nechť vejde sem.
Ester 6. - 6. Takž všel Aman. Jemuž řekl král: Co sluší učiniti muži tomu, kteréhož by chtěl král ctíti? (Aman řekl sám v sobě: Kohož by jiného chtěl král více ctíti, nežli mne?)
Ester 6. - 7. Odpověděl Aman králi: Muži tomu,jehož král ctíti chce,
Ester 6. - 8. Ať přinesou roucho královské, do kteréhož se král obláčí, a přivedou koně, na kterémž jezdí král, a vstaví korunu královskou na hlavu jeho.
Ester 6. - 9. A dadouce roucho to i koně toho v ruku některého z nejznamenitějších knížat královských, ať oblekou muže toho, jehož král chce ctíti, a ať jej vodí na koni po ulici města, a volají před ním: Tak se má státi muži tomu, jehož král ctíti chce.
Ester 6. - 10. Tedy řekl král Amanovi: Pospěš, vezmi to roucho a koně, jakž jsi řekl, a učiň to Mardocheovi Židu, kterýž sedí v bráně královské. Nepomíjejž ničeho ze všeho toho, což jsi mluvil.
Ester 6. - 11. Protož vzav Aman roucho i koně, oblékl Mardochea, a vedl jej na koni po ulici města, volaje před ním: Tak se má státi muži tomu, jehož král ctíti chce.
Ester 6. - 12. Potom navrátil se Mardocheus k bráně královské. Aman pak rychle pospíšil do domu svého, smuten jsa, s zakrytou hlavou.
Ester 6. - 13. I vypravoval Aman Zeres ženě své a všechněm přátelům svým všecko, což se mu přihodilo. I řekli jemu mudrci jeho i Zeres žena jeho: Poněvadž z národu Židovského jest Mardocheus, před jehož oblíčejem počal jsi klesati, neodoláš jemu, ale jistě padneš před oblíčejem jeho.
Ester 6. - 14. A když oni ještě mluvili s ním, komorníci královští přišli, a rychle vzali Amana na hody, kteréž připravila Ester.
Ester 7. - 1. A tak přišel král i Aman, aby hodovali s Ester královnou.
Ester 7. - 2. I řekl král k Ester opět druhého dne, napiv se vína: Jaká jest žádost tvá, Ester královno? A budeť dáno. Aneb jaká jest prosba tvá? Až do polovice království staneť se.
Ester 7. - 3. Tedy odpověděla Ester královna a řekla: Jestliže jsem nalezla milost před očima tvýma, ó králi, a jestliže se králi za dobré vidí, nechť mi jest darován život můj k mé žádosti, a národu mému k prosbě mé.
Ester 7. - 4. Nebo prodáni jsme, já i národ můj, abychom zbiti, pomordováni a vyhlazeni byli, ješto kdybychom za služebníky a děvky prodáni byli, mlčela bych, ač by i tak ten nepřítel nijakž nemohl nahraditi králi té škody.
Ester 7. - 5. Opět odpovídaje král Asverus, řekl Ester královně: I kdož jest to ten, a kde jest ten, jehož srdce tak jest naduté, aby to činil?
Ester 7. - 6. I řekla Ester: Muž protivník a nepřítel nejhorší jest Aman tento. Takž Aman zhrozil se před oblíčejem krále a královny.
Ester 7. - 7. Tedy král vstal v prchlivosti své od pití vína, a vyšel na zahradu při paláci. Aman pak pozůstal tu, aby prosil za život svůj Estery královny; nebo viděl, že jest o něm zle uloženo od krále.
Ester 7. - 8. Potom král navrátil se z zahrady palácu do domu, kdež pil víno, a Aman padl na lůžko, na kterémž seděla Ester. I řekl král: Což ještě násilé učiniti chce královně u mne v domě? A hned jakž slovo to vyšlo z úst krále, tvář Amanovu zakryli.
Ester 7. - 9. Mezi tím řekl Charbona, jeden z komorníků, před králem: Aj, ještě šibenice, kterouž připravil Aman Mardocheovi, kterýž mluvil králi k dobrému, stojí při domě Amanově, zvýší padesáti loket. I řekl král: Oběstež ho na ní.
Ester 7. - 10. Tedy oběsili Amana na té šibenici, kterouž byl připravil Mardocheovi. A tak prchlivost královská ukojila se.
Ester 8. - 1. Téhož dne dal král Asverus Ester královně dům Amana nepřítele Židovského, a Mardocheus přišel před krále, (nebo oznámila Ester, co by jí on byl).
Ester 8. - 2. Kdežto král sňav prsten svůj, kterýž vzal od Amana, dal jej Mardocheovi. Ester pak ustanovila Mardochea nad domem Amanovým.
Ester 8. - 3. Potom ještě Ester mluvila před králem, padši k nohám jeho, a s pláčem pokorně ho prosila, aby zrušil nešlechetnost Amana Agagského a jeho úklady, kteréž smyslil proti Židům.
Ester 8. - 4. (Tedy vztáhl král k Esteře berlu zlatou, a Ester vstavši, postavila se před králem.)
Ester 8. - 5. A řekla: Jestliže se králi za dobré vidí, a nalezla-li jsem milost před tváří jeho, a jestliže se ta věc králi slušná býti vidí, a já jsem-li příjemná před očima jeho: nechť jest psáno, aby byli zrušeni listové ti, a tak úkladové Amana syna Hammedatova Agagského, kteréž rozepsal, aby vyhladili Židy, což jest jich ve všech krajinách královských.
Ester 8. - 6. Nebo jak bych se mohla dívati na to zlé, kteréž by potkalo lid můj? A jak bych mohla hleděti na zhoubu rodiny své?
Ester 8. - 7. I řekl král Asverus Ester královně a Mardocheovi Židu: Ej, dům Amanův dal jsem Esteře, jeho pak oběsili na šibenici, proto že vztáhnouti chtěl ruku svou na Židy.
Ester 8. - 8. Vy tedy pište Židům, jakž se vám za dobré zdá, jménem královským, a zapečeťte prstenem královským. (Nebo což se píše jménem krále, a zapečetí prstenem královským, nemůže zpátkem jíti.)
Ester 8. - 9. Takž svolali písaře královské v ten čas měsíce třetího, jenž jest měsíc Siban, dvadcátého třetího dne téhož měsíce, a psáno jest všecko tak, jakž přikázal Mardocheus, k Židům a knížatům, i vývodám a hejtmanům krajin, kteréž jsou od Indie až do země Mouřenínské, sto dvadceti sedm krajin, do každé krajiny písmem jejím, každému národu jazykem jeho, též i Židům písmem jejich a jazykem jejich.
Ester 8. - 10. A když napsal jménem krále Asvera a zapečetil prstenem královským, rozeslal listy po poslích, kteříž jezdívali na koních rychlých a mezcích mladých:
Ester 8. - 11. Že jest povolil král Židům, kteřížby v kterémkoli městě byli, aby shromáždíce se, zastávali života svého, a aby hubili, mordovali a plénili všecka vojska národu i krajiny, útok činících na ně, na děti jejich i ženy jejich, a kořisti jejich aby rozbitovali.
Ester 8. - 12. Jednoho a téhož dne ve všech krajinách krále Asvera, totiž třináctého, měsíce dvanáctého, jenž jest měsíc Adar.
Ester 8. - 13. Summa toho psání: Aby vyhlášeno bylo v jedné každé krajině, a oznámeno všechněm národům, aby Židé byli hotovi ke dni tomu ku pomstě nad nepřátely svými.
Ester 8. - 14. Tedy poslové, kteříž jezdívali na koních prudkých a na mezcích, vyjeli snažným a rychlým během s poručením královským, a vyhlášeno jest to v Susan, městě královském.
Ester 8. - 15. Mardocheus pak vycházel od oblíčeje královského v rouše královském z postavce modrého a bílého, v koruně zlaté veliké a v plášti kmentovém a šarlatovém, a město Susan plésalo a veselilo se.
Ester 8. - 16. Nebo Židům vzešlo světlo a radost, i veselé a sláva.
Ester 8. - 17. Ano i v každé krajině i v každém městě, na kteréžkoli místo poručení královské a výpověd jeho došla, veselé a radost měli Židé, hody a dobrou vůli, a mnozí z národů jiných přistupovali k Židům; nebo připadl na ně strach Židovský.
Ester 9. - 1. Potom dvanáctého měsíce, (jenž jest měsíc Adar), třináctého dne téhož měsíce, když přišel čas poručení královského a výpovědi jeho, aby se vyplnila, v ten den, v kterýž se nadáli nepřátelé Židovští, že budou panovati nad nimi, stalo se na odpor, že panovali Židé nad těmi, kteříž je v nenávisti měli.
Ester 9. - 2. Nebo se byli shromáždili Židé v městech svých, po všech krajinách krále Asvera, aby vztáhli ruku na ty, kteříž hledali jejich zlého. A žádný před nimi neostál, nebo připadl strach jejich na všecky národy.
Ester 9. - 3. A všickni hejtmané krajin, i knížata a vývodové, i správcové díla královského v poctivosti měli Židy; nebo strach Mardocheův na ně připadl.
Ester 9. - 4. Byl zajisté Mardocheus veliký v domě královském, a rozcházela se pověst o něm po všech krajinách; nebo muž ten Mardocheus vždy více rostl.
Ester 9. - 5. A tak zbili Židé všecky nepřátely své, mečem hubíce, mordujíce a vyhlazujíce je, a nakládajíce s těmi, kteříž je v nenávisti měli, podlé líbosti své.
Ester 9. - 6. Ano i v Susan městě královském zmordovali Židé a vyhladili pět set mužů.
Ester 9. - 7. A Parsandata, Dalfona i Aspata,
Ester 9. - 8. A Porata, Adalia i Aridata,
Ester 9. - 9. I Parimasta, Arisai i Aridai a Vajezata,
Ester 9. - 10. Deset synů Amana syna Hammedatova, nepřítele Židovského, zmordovali. Ale k loupeži nevztáhli ruky své.
Ester 9. - 11. Dne toho, když se donesl krále počet zmordovaných v Susan městě královském,
Ester 9. - 12. Řekl král Esteře královně: V Susan městě královském zmordovali Židé a vyhladili pět set mužů, a deset synů Amanových. Co pak učinili v jiných krajinách královských? Již tedy jaká jest žádost tvá? A dánoť bude. Aneb která prosba tvá ještě? A staneť se.
Ester 9. - 13. Odpověděla Ester: jestliže se králi za dobré vidí, nechť jest dopuštěno ještě zítra Židům, kteříž jsou v Susan, učiniti podlé výpovědi dnešní, a deset synů Amanových zvěšeti na šibenici.
Ester 9. - 14. I přikázal král, aby se tak stalo. Tedy vyhlášena jest výpověd v Susan, a tak deset synů Amanových zvěšeli.
Ester 9. - 15. A shromáždivše se Židé, kteříž byli v Susan, také i čtrnáctého dne měsíce Adar, zmordovali v Susan tři sta mužů. Ale k loupeži nevztáhli ruky své.
Ester 9. - 16. Jiní také Židé, kteříž byli v krajinách královských, shromáždivše se, a zastávajíce života svého, tak odpočinuli od nepřátel svých. Zmordovali pak těch, jenž je v nenávisti měli, sedmdesáte pět tisíc. Ale k loupeži nevztáhli ruky své.
Ester 9. - 17. Stalo se to dne třináctého měsíce Adar. I odpočinuli čtrnáctého dne téhož měsíce, a učinili sobě v ten den hody a veselé.
Ester 9. - 18. Ale Židé, kteříž byli v Susan, shromáždili se třináctého dne téhož měsíce a též čtrnáctého, a odpočinuli patnáctého, a učinili sobě na ten den hody a veselé.
Ester 9. - 19. Protož Židé, kteříž bydlí ve vsech a v městečkách nehrazených, světí den čtrnáctý měsíce Adar, majíce veselé, hody a dobrou vůli, a posílajíce částky pokrmů jedni druhým.
Ester 9. - 20. Nebo rozepsal Mardocheus ty věci, a rozeslal listy ke všem Židům, kteříž byli ve všech krajinách krále Asvera, blízkým i dalekým,
Ester 9. - 21. Ustavuje jim, aby slavili den čtrnáctý měsíce Adar, a den patnáctý téhož měsíce každého roku,
Ester 9. - 22. Podlé dnů těch, v nichž odpočinuli Židé od nepřátel svých, a měsíce toho, kterýž se jim obrátil z zámutku v radost, a z kvílení v dobrou vůli, aby ty dni slavili, hodujíce a veselíce se, a posílajíce částky pokrmů jeden druhému, i dary chudým.
Ester 9. - 23. I přijali to všickni Židé, že budou činiti to, což začali, a což jim psal Mardocheus:
Ester 9. - 24. Jak Aman syn Hammedatův Agagský, protivník všech Židů, ukládal o Židech, aby je vyhubil a uvrhl pur, totiž los, k setření a zahlazení jejich.
Ester 9. - 25. Ale jak ona vešla před oblíčej krále, poručil král v listech, aby obráceni byli úkladové jeho nešlechetní, kteréž vymyslil proti Židům, na hlavu jeho, a aby ho oběsili i syny jeho na šibenici.
Ester 9. - 26. I nazvali ty dny Purim, totiž losů, od jména toho pur. A tak z příčiny všech slov listu toho, a což viděli při tom, i což přišlo k nim,
Ester 9. - 27. Ustavili a přijali Židé na sebe i na símě své, i na všecky připojené k sobě, aby to nepominulo, že budou slaviti ty dva dni podlé vypsání jejich, a podlé určitého času jejich každého roku.
Ester 9. - 28. A že ti dnové budou pamětní a slavní v každém věku, rodině, krajině a městě; k tomu, že ti dnové Purim nepominou z prostředku Židů, a památka jejich nepřestane u potomků jejich.
Ester 9. - 29. Psala také Ester královna, dcera Abichailova, i Mardocheus Žid pro větší upevnění psání z strany dnů Purim po druhé.
Ester 9. - 30. A on rozeslal to psání ke všem Židům, do sta dvadcíti sedmi krajin království Asverova, vzkazuje jim pozdravení,
Ester 9. - 31. Aby tuze drželi dny ty Purim v určité časy jich, jakž je nařídil jim Mardocheus Žid a Ester královna, a jakž to přijali na sebe a na símě své, na pamět postů a křiku jejich.
Ester 9. - 32. A tak výpověd Estery potvrdila ustanovení dnů Purim, což zapsáno jest v knize této.
Ester 10. - 1. Potom uložil král Asverus daň na zemi i na ostrovy mořské.
Ester 10. - 2. Všickni pak činové síly jeho a moci jeho, i vypsání důstojnosti Mardocheovy, kterouž ho zvelebil král, to vše zapsáno jest v knize o králích Médských a Perských.
Ester 10. - 3. Nebo Mardocheus Žid byl druhý po králi Asverovi, a veliký u Židů, i vzácný u všeho množství bratří svých, pečuje o dobré lidu svého, a způsobuje pokoj všemu semeni svému.
Jób 1. - 1. Byl muž v zemi Uz, jménem Job, a muž ten byl sprostný a upřímý, boje se Boha, a vystříhaje se zlého.
Jób 1. - 2. Kterémuž se narodilo sedm synů a tři dcery.
Jób 1. - 3. A měl dobytka sedm tisíc ovec, tři tisíce velbloudů, pět set spřežení volů, a pět set oslic, a čeledi služebné velmi mnoho, a byl muž ten vznešenější nade všecky lidi východní.
Jób 1. - 4. I scházívali se synové jeho, a strojívali hody po domích, každý ve dni svém. Posílávali také, a zvávali své tři sestry, aby jedly a pily s nimi.
Jób 1. - 5. A když vypořádali dny hodů, posílával Job, a posvěcoval jich, a vstávaje ráno, obětoval zápaly podlé počtu všech jich. Nebo říkával Job: Snad zhřešili synové moji, aneb zlořečili Bohu v srdci svém. Tak činíval Job po všecky ty dny.
Jób 1. - 6. Jednoho pak dne, když přišli synové Boží, aby se postavili před Hospodinem, přišel také i Satan mezi ně.
Jób 1. - 7. Tedy řekl Hospodin Satanovi: Odkud jdeš? I odpověděl Satan Hospodinu, řka: Procházel jsem zemi, a obcházel jsem ji.
Jób 1. - 8. I řekl Hospodin Satanovi: Spatřil-lis služebníka mého Joba, že není jemu rovného na zemi, a že jest muž sprostný a upřímý, bojící se Boha a varující se zlého.
Jób 1. - 9. A odpovídaje Satan Hospodinu, řekl: Zdaliž se Job darmo bojí Boha?
Jób 1. - 10. Zdaž jsi ty ho neohradil i domu jeho a všeho, což má, se všech stran? Dílu rukou jeho požehnal jsi, a dobytek jeho rozmnožil se na zemi.
Jób 1. - 11. Ale vztáhni nyní ruku svou, a dotkni se všeho, což má, nebude-liť zlořečiti v oči.
Jób 1. - 12. Tedy řekl Hospodin Satanovi: Aj, cožkoli má, v moci tvé buď, toliko na něj nevztahuj ruky své. I vyšel Satan od tváři Hospodinovy.
Jób 1. - 13. Jednoho pak dne synové a dcery jeho jedli, a pili víno v domě bratra svého prvorozeného.
Jób 1. - 14. I přišel posel k Jobovi, a řekl: Když volové orali, a oslice se pásly podlé nich,
Jób 1. - 15. Vpád učinivše Sabejští, zajali je, a služebníky zbili ostrostí meče, a utekl jsem toliko já sám, abych oznámil tobě.
Jób 1. - 16. A když on ještě mluvil, přišed druhý, řekl: Oheň Boží spadl s nebe, a rozpáliv se na dobytek i na služebníky, sehltil je, já pak utekl jsem toliko sám, abych oznámil tobě.
Jób 1. - 17. A když ten ještě mluvil, jiný přišed, řekl: Kaldejští sšikovavše tři houfy, připadli na velbloudy, a zajali je, a služebníky zbili ostrostí meče, a utekl jsem toliko já sám, abych oznámil tobě.
Jób 1. - 18. A když ten ještě mluvil, jiný přišel a řekl: Synové tvoji a dcery tvé jedli, a pili víno v domě bratra svého prvorozeného.
Jób 1. - 19. A aj, vítr veliký strhl se z té strany od pouště, a udeřil na čtyři úhly domu, tak že se obořil na děti, i zemřeli, a utekl jsem toliko já sám, abych oznámil tobě.
Jób 1. - 20. Tedy Job vstav, roztrhl roucho své, a oholil hlavu svou, a padna na zem, poklonu učinil.
Jób 1. - 21. A řekl: Nahý jsem vyšel z života matky své, nahý se také zase tam navrátím. Hospodin dal, Hospodin též odjal. Buď požehnáno jméno Hospodinovo.
Jób 1. - 22. V tom ve všem nezhřešil Job, a nepřivlastnil Bohu nic nemoudrého.
Jób 2. - 1. I stalo se opět jednoho dne, že když přišli synové Boží, aby se postavili před Hospodinem, přišel také i Satan mezi ně, aby se postavil před Hospodinem.
Jób 2. - 2. Tedy řekl Hospodin Satanovi: Odkud jdeš? I odpověděl Satan Hospodinu, řka: Procházel jsem zemi, a obcházel jsem ji.
Jób 2. - 3. I řekl Hospodin Satanovi: Spatřil-lis služebníka mého Joba, že není jemu rovného na zemi, že jest muž sprostný a upřímý, bojící se Boha, a varující se zlého, a že po dnes trvá v upřímnosti své, ačkoli jsi ty mne popudil proti němu, abych jej hubil bez příčiny.
Jób 2. - 4. A odpovídaje Satan Hospodinu, řekl: Kůži za kůži, a všecko, což má člověk, dá za sebe samého.
Jób 2. - 5. Ale vztáhni nyní ruku svou, a dotkni se kostí jeho, a masa jeho, nebude-liť v oči zlořečiti tobě.
Jób 2. - 6. Tedy řekl Hospodin Satanovi: Aj, v moci tvé buď, a však zachovej ho při životu.
Jób 2. - 7. Protož vyšed Satan od tváři Hospodinovy, ranil Joba nežitem nejhorším, od zpodku nohy jeho až do vrchu hlavy jeho,
Jób 2. - 8. Tak že vzal střepinu, aby se jí drbal, usadiv se v popele.
Jób 2. - 9. I řekla jemu žena jeho: Ještě vždy trváš v své upřímnosti? Zlořeč Bohu a umři.
Jób 2. - 10. Jížto řekl: Mluvíš, jako jedna z bláznivých mluvívá. Dobré-liž jen věci bráti budeme od Boha, zlých pak nebudeme přijímati? V tom ve všem nezhřešil Job rty svými.
Jób 2. - 11. Když pak uslyšeli tři přátelé Jobovi o všem tom zlém, kteréž přišlo na něj, přišli jeden každý z místa svého: Elifaz Temanský, a Bildad Suchský a Zofar Naamatský, na tom zůstavše spolu, aby přijdouce k němu, politovali ho a těšili jej.
Jób 2. - 12. Kteříž pozdvihše očí svých zdaleka, nepoznali ho. Potom pozdvihše hlasu svého, plakali, a roztrhše jeden každý roucho své, házeli prachem nad hlavy své zhůru.
Jób 2. - 13. A seděli s ním na zemi sedm dní a sedm nocí, a žádný k němu nepromluvil slova; nebo viděli, že se velmi rozmohla bolest jeho.
Jób 3. - 1. Potom otevřev Job ústa svá, zlořečil dni svému.
Jób 3. - 2. Nebo mluvě Job, řekl:
Jób 3. - 3. Ó by byl zahynul ten den, v němž jsem se naroditi měl, i noc, v níž bylo řečeno: Počat jest pacholík.
Jób 3. - 4. Ten den ó by byl obrácen v temnost, aby ho byl nevyhledával Bůh shůry, a nebyl osvícen světlem.
Jób 3. - 5. Ó by jej byly zachvátily tmy a stín smrti, a aby jej byla přikvačila mračna, a předěsila horkost denní.
Jób 3. - 6. Ó by noc tu mrákota byla opanovala, aby nebyla připojena ke dnům roku, a v počet měsíců nepřišla.
Jób 3. - 7. Ó by noc ta byla osaměla, a zpěvu aby nebylo v ní.
Jób 3. - 8. Ó by jí byli zlořečili ti, kteříž proklínají den, hotovi jsouce vzbuditi velryba.
Jób 3. - 9. Ó by se byly hvězdy zatměly v soumraku jejím, a očekávajíc světla, aby ho nebyla dočekala, ani spatřila záře jitřní.
Jób 3. - 10. Nebo nezavřela dveří života mého, ani skryla trápení od očí mých.
Jób 3. - 11. Proč jsem neumřel v matce, aneb vyšed z života, proč jsem nezahynul?
Jób 3. - 12. Proč jsem vzat byl na klín, a proč jsem prsí požíval?
Jób 3. - 13. Nebo bych nyní ležel a odpočíval, spal bych a měl bych pokoj,
Jób 3. - 14. S králi a radami země, kteříž sobě vzdělávali místa pustá,
Jób 3. - 15. Aneb s knížaty, kteříž měli zlato, a domy své naplňovali stříbrem.
Jób 3. - 16. Aneb jako nedochůdče nezřetelné proč jsem nebyl, a jako nemluvňátka, kteráž světla neviděla?
Jób 3. - 17. Tamť bezbožní přestávají bouřiti, a tamť odpočívají ti, jenž v práci ustali.
Jób 3. - 18. Také i vězňové pokoj mají, a neslyší více hlasu násilníka.
Jób 3. - 19. Malý i veliký tam jsou rovni sobě, a služebník jest prost pána svého.
Jób 3. - 20. Proč Bůh dává světlo zbědovanému a život těm, kteříž jsou ducha truchlivého?
Jób 3. - 21. Kteříž očekávají smrti, a není jí, ačkoli jí hledají pilněji než skrytých pokladů?
Jób 3. - 22. Kteříž by se veselili s plésáním a radovali, když by nalezli hrob?
Jób 3. - 23. Člověku, jehož cesta skryta jest, a jehož Bůh přistřel?
Jób 3. - 24. Nebo před pokrmem mým vzdychání mé přichází, a rozchází se jako voda řvání mé.
Jób 3. - 25. To zajisté, čehož jsem se lekal, stalo se mi, a čehož jsem se obával, přišlo na mne.
Jób 3. - 26. Neměl jsem pokoje, aniž jsem se ubezpečil, ani odpočíval, až i přišlo pokušení toto.
Jób 4. - 1. Jemuž odpovídaje Elifaz Temanský, řekl:
Jób 4. - 2. Počneme-li mluviti s tebou, neponeseš-liž toho těžce? Ale kdož by se zdržeti mohl, aby neměl mluviti?
Jób 4. - 3. Aj, učívals mnohé, a rukou opuštěných jsi posiloval.
Jób 4. - 4. Padajícího pozdvihovals řečmi svými, a kolena zemdlená jsi zmocňoval.
Jób 4. - 5. Nyní pak, jakž toto přišlo na tebe, těžce to neseš, a jakž tě dotklo, předěšen jsi.
Jób 4. - 6. Nebylo-liž náboženství tvé nadějí tvou, a upřímost cest tvých očekáváním tvým?
Jób 4. - 7. Rozpomeň se, prosím, kdo jest kdy nevinný zahynul? Aneb kde upřímí vyhlazeni jsou?
Jób 4. - 8. Jakož jsem já vídal ty, kteříž orali nepravost, a rozsívali převrácenost, že ji i žali.
Jób 4. - 9. Od dchnutí Božího hynou, a duchem prchlivosti jeho v nic obracíni bývají.
Jób 4. - 10. Řvání lva a hlas lvice a zubové mladých lvíčat setříni bývají.
Jób 4. - 11. Hyne lev, že nemá loupeže, a lvíčata mladá rozptýlena bývají.
Jób 4. - 12. Nebo i tajně doneslo se mne slovo, a pochopilo ucho mé něco maličko toho.
Jób 4. - 13. V přemyšlováních z vidění nočních, když připadá tvrdý sen na lidi,
Jób 4. - 14. Strach připadl na mne a lekání, kteréž předěsilo všecky kosti mé.
Jób 4. - 15. Duch zajisté před tváří mou šel, tak že vlasové vstávali na těle mém.
Jób 4. - 16. Zastavil se, ale neznal jsem tváři jeho; tvárnost jen byla před očima mýma. Mezi tím mlče, slyšel jsem hlas:
Jób 4. - 17. Zdaliž může člověk spravedlivějším býti než Bůh, aneb muž čistším nad toho, kterýž ho učinil?
Jób 4. - 18. Ano mezi služebníky jeho není dokonalosti, a při andělích svých zanechal nedostatku.
Jób 4. - 19. Čím více při těch, kteříž bydlejí v domích hliněných, jejichž základ jest na prachu, a setříni bývají snáze než mol.
Jób 4. - 20. Od jitra až do večera stíráni bývají, a kdož toho nerozvažují, na věky zahynou.
Jób 4. - 21. Zdaliž nepomíjí sláva jejich s nimi? Umírají, ale ne v moudrosti.
Jób 5. - 1. Zavolejž tedy, dá-liť kdo odpověd? A k kterému se z svatých obrátíš?
Jób 5. - 2. Pakli k bláznu, zahubí ho rozhněvání, a nesmyslného zabije prchlivost.
Jób 5. - 3. Jáť jsem viděl blázna, an se vkořenil, ale hned jsem zle tušil příbytku jeho, řka:
Jób 5. - 4. Vzdáleniť jsou synové jeho od spasení; nebo potříni budou v bráně, aniž bude, kdo by je vytrhl.
Jób 5. - 5. Obilé jeho zžíře hladovitý, a i z prostřed trní je vychvátí; nadto sehltí násilník statek takových.
Jób 5. - 6. Neboť nepochází z prachu trápení, aniž se z země pučí bída.
Jób 5. - 7. Ale člověk rodí se k bídě, tak jako jiskry z uhlí zhůru létají.
Jób 5. - 8. Jistě žeť bych já hledal Boha silného, a jemu bych předložil při svou,
Jób 5. - 9. Kterýž činí věci veliké, nezpytatelné, divné, a jimž počtu není,
Jób 5. - 10. Kterýž dává déšť na zemi, a spouští vody na pole,
Jób 5. - 11. Kterýž sází opovržené na místě vysokém, a žalostící vyvyšuje spasením,
Jób 5. - 12. Kterýž v nic obrací myšlení chytráků, tak aby nemohli k skutku přivésti ruce jejich ničeho,
Jób 5. - 13. Kterýž lapá moudré v chytrosti jejich; nebo rada převrácených bláznová bývá.
Jób 5. - 14. Ve dne motají se jako ve tmách, a jako v noci šámají o poledni.
Jób 5. - 15. Kterýž zachovává od meče a od úst jejich, a chudého od ruky násilníka.
Jób 5. - 16. Máť zajisté nuzný naději, ale nepravost musí zacpati ústa svá.
Jób 5. - 17. Aj, jak blahoslavený jest člověk, kteréhož tresce Bůh! A protož káráním Všemohoucího nepohrdej.
Jób 5. - 18. Onť zajisté uráží, on i obvazuje; raní, ruka jeho také léčí.
Jób 5. - 19. Z šesti úzkostí vysvobodil by tebe, ano i v sedmi nedotklo by se tebe zlé.
Jób 5. - 20. V hladu vykoupil by tě od smrti, a v boji od moci meče.
Jób 5. - 21. Když utrhá jazyk, byl bys skryt, aniž bys se bál zhouby, když by přišla.
Jób 5. - 22. Zhouba a hlad buď tobě za smích, a nestrachuj se ani líté zvěři zemské.
Jób 5. - 23. Nebo s kamením polním příměří tvé, a zvěř lítá polní pokoj zachová k tobě.
Jób 5. - 24. A shledáš, žeť stánek tvůj bude bezpečný, a navrátíš se zase k příbytku svému, a nezhřešíš.
Jób 5. - 25. Shledáš také, žeť se rozmnoží símě tvé, a potomci tvoji jako bylina zemská.
Jób 5. - 26. Vejdeš v šedinách do hrobu, tak jako odnášíno bývá zralé obilí časem svým.
Jób 5. - 27. Aj, toť jsme vyhledali, a takť jest; poslechniž toho, a schovej sobě to.
Jób 6. - 1. Odpovídaje pak Job, řekl:
Jób 6. - 2. Ó kdyby pilně zváženo bylo hořekování mé, a bída má na váze aby spolu vyzdvižena byla.
Jób 6. - 3. Jistě že by se nad písek mořský těžší ukázala, pročež mi se i slov nedostává.
Jób 6. - 4. Nebo střely Všemohoucího vězí ve mně, jejichž jed vysušil ducha mého, a hrůzy Boží bojují proti mně.
Jób 6. - 5. Zdaliž řve divoký osel nad mladistvou travou? Řve-liž vůl nad picí svou?
Jób 6. - 6. Zdaliž jedí to, což neslaného jest, bez soli? Jest-liž chut v věci slzké?
Jób 6. - 7. Ach, kterýchž se ostýchala dotknouti duše má, ty jsou již bolesti těla mého.
Jób 6. - 8. Ó by se naplnila žádost má, a aby to, čehož očekávám, dal Bůh,
Jób 6. - 9. Totiž, aby se líbilo Bohu setříti mne, vztáhnouti ruku svou, a zahladiti mne.
Jób 6. - 10. Neboť mám ještě, čím bych se potěšoval, (ačkoli hořím bolestí, aniž mne Bůh co lituje), že jsem netajil řečí Nejsvětějšího.
Jób 6. - 11. Nebo jaká jest síla má, abych potrvati mohl? Aneb jaký konec můj, abych prodlel života svého?
Jób 6. - 12. Zdali síla má jest síla kamenná? Zdali tělo mé ocelivé?
Jób 6. - 13. Zdaliž pak obrany mé není při mně? Aneb zdravý soud vzdálen jest ode mne,
Jób 6. - 14. Proti tomu, jehož lítostivost k bližnímu mizí, a kterýž bázeň Všemohoucího opustil?
Jób 6. - 15. Bratří moji zmýlili mne jako potok, pominuli jako prudcí potokové,
Jób 6. - 16. Kteříž kalní bývají od ledu, a v nichž se kryje sníh.
Jób 6. - 17. V čas horka vysychají; když sucho bývá, mizejí z místa svého.
Jób 6. - 18. Sem i tam roztěkají se od toku svého obecného, v nic se obracejí a hynou.
Jób 6. - 19. To vidouce houfové jdoucích z Tema, zástupové Sabejských, jenž naději měli v nich,
Jób 6. - 20. Zastyděli se, že v nich doufali; nebo přišedše až k nim, oklamáni jsou.
Jób 6. - 21. Tak zajisté i vy byvše, nejste; vidouce potření mé, děsíte se.
Jób 6. - 22. Zdali jsem řekl: Přineste mi, aneb z zboží svého udělte darů pro mne?
Jób 6. - 23. Aneb: Vysvoboďte mne z ruky nepřítele, a z ruky násilníků vykupte mne?
Jób 6. - 24. Poučte mne, a budu mlčeti, a v čem bych bloudil, poslužte mi k srozumění.
Jób 6. - 25. Ó jak jsou pronikavé řeči upřímé! Ale co vzdělá obviňování vaše?
Jób 6. - 26. Zdali jen z slov mne viniti myslíte, a převívati řeči choulostivého?
Jób 6. - 27. Také i na sirotka se obořujete, anobrž jámu kopáte příteli svému.
Jób 6. - 28. A protož nyní chtějtež popatřiti na mne, a suďte, klamám-liť před oblíčejem vaším.
Jób 6. - 29. Napravte se, prosím, nechť není nepravostí; napravte se, pravím, a tak poznáte, žeť jest spravedlnost v té řeči mé.
Jób 6. - 30. A jest-li na jazyku mém nepravost, neměl-liž bych, čitedlen býti bíd?
Jób 7. - 1. Zdaliž nemá vyměřeného času člověk na zemi? A dnové jeho jako dnové nájemníka.
Jób 7. - 2. Jako služebník, kterýž touží po stínu, a jako nájemník, jenž očekává skonání díla svého:
Jób 7. - 3. Tak jsou mi dědičně přivlastněni měsícové marní, a noci plné trápení jsou mi odečteny.
Jób 7. - 4. Jestliže ležím, říkám: Kdy vstanu? A  pomine noc? Tak pln bývám myšlení až do svitání.
Jób 7. - 5. Tělo mé odíno jest červy a strupem i prachem, kůže má puká se a rozpouští.
Jób 7. - 6. Dnové moji rychlejší byli nežli člunek tkadlce, nebo stráveni jsou bez prodlení.
Jób 7. - 7. Rozpomeň se, ó Pane, že jako vítr jest život můj, a oko mé že více neuzří dobrých věcí,
Jób 7. - 8. Aniž mne spatří oko, jenž mne vídalo. Oči tvé budou ke mně, a mne již nebude.
Jób 7. - 9. Jakož oblak hyne a mizí, tak ten, kterýž sstupuje do hrobu, nevystoupí zase,
Jób 7. - 10. Aniž se opět navrátí do domu svého, aniž ho již více pozná místo jeho.
Jób 7. - 11. Protož nemohuť já zdržeti úst svých, mluvím v ssoužení ducha svého, naříkám v hořkosti duše své.
Jób 7. - 12. Zdali jsem já mořem čili velrybem, že jsi mne stráží osadil?
Jób 7. - 13. Když myslím: Potěší mne lůže mé, poodejme naříkání mého postel má:
Jób 7. - 14. Tedy mne strašíš sny, a viděními děsíš mne,
Jób 7. - 15. Tak že sobě zvoluje zaškrcení duše má, a smrt nad život.
Jób 7. - 16. Mrzí mne, nebuduť déle živ. Poodstupiž ode mne, nebo marní jsou dnové moji.
Jób 7. - 17. Co jest člověk, že ho sobě tak vážíš, a že tak o něj pečuješ?
Jób 7. - 18. A že ho navštěvuješ každého jitra, a každé chvíle jej zkušuješ?
Jób 7. - 19. Dokudž se neodvrátíš ode mne, a nedáš mi aspoň polknouti mé sliny?
Jób 7. - 20. Zhřešil jsem, což mám učiniti, ó strážce lidský? Proč jsi mne položil za cíl sobě, tak abych sám sobě byl břemenem?
Jób 7. - 21. Nýbrž proč neodejmeš přestoupení mého, a neodpustíš nepravosti mé? Nebo již v zemi lehnu. Potom bys mne i pilně hledal, nebude mne.
Jób 8. - 1. Tedy odpovídaje Bildad Suchský, řekl:
Jób 8. - 2. Dokudž mluviti budeš takové věci, a slova úst tvých budou jako vítr násilný?
Jób 8. - 3. Což by Bůh silný neprávě soudil,a Všemohoucí což by převracel spravedlnost?
Jób 8. - 4. Synové zajisté tvoji že zhřešili proti němu, proto pustil je po nepravosti jejich.
Jób 8. - 5. Kdybys ty opravdově hledal Boha silného, a Všemohoucímu se modlil,
Jób 8. - 6. A byl čistý a upřímý: jistě žeť by se hned probudil k tobě, a napravil by příbytek spravedlnosti tvé.
Jób 8. - 7. A byly by první věci tvé špatné, poslední pak rozmnožily by se náramně.
Jób 8. - 8. Nebo vzeptej se, prosím, věku starého, a nastroj se k zpytování otců jejich.
Jób 8. - 9. (Myť zajisté včerejší jsme, aniž jsme čeho povědomi; k tomu dnové naši jsou jako stín na zemi.)
Jób 8. - 10. Zdaliž tě oni nenaučí, a nepovědí tobě, a z srdce svého nevynesou-liž slov?
Jób 8. - 11. Zdali roste třtí bez bahna? Roste-liž rákosí bez vody?
Jób 8. - 12. Nýbrž ještě za zelena, dříve než vytrháno bývá, ano prvé než jaká jiná tráva, usychá.
Jób 8. - 13. Tak stezky všech zapomínajících se na Boha silného, tak, pravím, naděje pokrytce zahyne.
Jób 8. - 14. Klesne naděje jeho, a doufání jeho jako dům pavouka.
Jób 8. - 15. Spolehne-li na dům svůj, neostojí; chytí-li se ho, nezdrží.
Jób 8. - 16. Vláhu má před sluncem, tak že z zahrady jeho výstřelkové jeho vynikají.
Jób 8. - 17. Při vrchovišti kořenové jeho hustě rostou, i na místech skalnatých rozkládá se.
Jób 8. - 18. A však bývá-li zachvácen z místa svého, až by se ho i odečtlo, řka: Nevidělo jsem tě:
Jób 8. - 19. Tožť ta radost života jeho, a z země jiný vykvetá.
Jób 8. - 20. Aj, Bůh silný nepohrdá upřímým, ale nešlechetným ruky nepodává:
Jób 8. - 21. Až i naplní smíchem ústa tvá, a rty tvé plésáním,
Jób 8. - 22. Když nenávidící tebe v hanbu oblečeni budou, a stánku lidí bezbožných nikdež nebude.
Jób 9. - 1. Odpověděv pak Job, řekl:
Jób 9. - 2. I ovšem vím, žeť tak jest; nebo jak by mohl člověk spravedliv býti před Bohem silným?
Jób 9. - 3. A chtěl-li by se hádati s ním, nemohl by jemu odpovědíti ani na jedno z tisíce slov.
Jób 9. - 4. Moudrého jest srdce a silný v moci. Kdo zatvrdiv se proti němu, pokoje užil?
Jób 9. - 5. On přenáší hory, než kdo shlédne, a podvrací je v prchlivosti své.
Jób 9. - 6. On pohybuje zemí z místa jejího, tak že se třesou sloupové její.
Jób 9. - 7. On když zapovídá slunci, nevychází, a hvězdy zapečeťuje.
Jób 9. - 8. On roztahuje nebe sám, a šlapá po vlnách mořských.
Jób 9. - 9. On učinil Arktura, Oriona, Kuřátka a hvězdy skryté na poledne.
Jób 9. - 10. On činí věci veliké, a to nevystižitelné a divné, jimž není počtu.
Jób 9. - 11. Ano jde-li mimo mne, tedy nevidím; ovšem když pomíjí, neznamenám ho.
Jób 9. - 12. Tolikéž jestliže co uchvátí, kdo mu to rozkáže navrátiti? Kdo dí jemu: Co činíš?
Jób 9. - 13. Nezdržel-li by Bůh hněvu svého, klesli by před ním spolu spuntovaní, jakkoli mocní.
Jób 9. - 14. Jakž bych já tedy jemu odpovídati, a jaká slova svá proti němu vyhledati mohl?
Jób 9. - 15. Kterémuž, bych i spravedliv byl, nebudu odpovídati, ale před soudcím svým pokořiti se budu.
Jób 9. - 16. Ač bych pak i volal, a on mi se ozval, neuvěřím, aby vyslyšel hlas můj,
Jób 9. - 17. Poněvadž vichřicí setřel mne, rozmnožil rány mé bez příčiny.
Jób 9. - 18. Aniž mi dá oddechnouti, ale sytí mne hořkostmi.
Jób 9. - 19. Obrátil-li bych se k moci, aj, onť jest nejsilnější; pakli k soudu, kdo mi rok složí?
Jób 9. - 20. Jestliže se za spravedlivého stavěti budu, ústa má potupí mne; pakli za upřímého, převráceného mne býti ukáží.
Jób 9. - 21. Jsem-li upřímý, nebudu věděti toho; nenáviděti budu života svého.
Jób 9. - 22. Jediná jest věc, pročež jsem to mluvil, že upřímého jako bezbožného on zahlazuje.
Jób 9. - 23. Jestliže bičem náhle usmrcuje, zkušování nevinných se posmívá;
Jób 9. - 24. Země dána bývá v ruku bezbožného, tvář soudců jejich zakrývá: jestliže ne on, kdož jiný jest?
Jób 9. - 25. Dnové pak moji rychlejší byli nežli posel; utekli, aniž viděli dobrých věcí.
Jób 9. - 26. Pominuli jako prudké lodí, jako orlice letící na pastvu.
Jób 9. - 27. Dím-li: Zapomenu se na své naříkání, zanechám horlení svého, a posilím se:
Jób 9. - 28. Lekám se všech bolestí svých, vida, že mne jich nezprostíš.
Jób 9. - 29. Jestli jsem bezbožný, pročež bych nadarmo pracoval?
Jób 9. - 30. Ano bych se i umyl vodou sněžnou, a očistil mýdlem ruce své,
Jób 9. - 31. Tedy v jámě pohřížíš mne, tak že se ode mne zprzní i to roucho mé.
Jób 9. - 32. Nebo Bůh není člověkem jako já, jemuž bych odpovídati mohl, a abychom vešli spolu v soud.
Jób 9. - 33. Aniž máme prostředníka mezi sebou, kterýž by rozhodl nás oba.
Jób 9. - 34. Kdyby odjal ode mne prut svůj, a strach jeho aby mne nekormoutil,
Jób 9. - 35. Tehdáž bych mluvil, a nebál bych se, poněvadž není toho tak při mně.
Jób 10. - 1. Stýště se duši mé v životě mém, vypustím nad sebou naříkání své, mluviti budu v hořkosti duše své.
Jób 10. - 2. Dím Bohu: Neodsuzuj mne, oznam mi, proč se nesnadníš se mnou?
Jób 10. - 3. Jaký máš na tom užitek, že mne ssužuješ, že pohrdáš dílem rukou svých, a radu bezbožných osvěcuješ?
Jób 10. - 4. Zdali oči tělesné máš? Zdali tak, jako hledí člověk, ty hledíš?
Jób 10. - 5. Zdaž jsou jako dnové člověka dnové tvoji, a léta tvá podobná dnům lidským,
Jób 10. - 6. Že vyhledáváš nepravosti mé, a na hřích můj se vyptáváš?
Jób 10. - 7. Ty víš, žeť nejsem bezbožný, ačkoli není žádného, kdo by mne vytrhl z ruky tvé.
Jób 10. - 8. Ruce tvé sformovaly mne, a učinily mne, a teď pojednou všudy vůkol hubíš mne.
Jób 10. - 9. Pamětliv buď, prosím, že jsi mne jako hlinu učinil, a že v prach zase obrátíš mne.
Jób 10. - 10. Zdalis mne jako mléka neslil, a jako syření neshustil?
Jób 10. - 11. Kůží a masem přioděl jsi mne, a kostmi i žilami spojils mne.
Jób 10. - 12. Života z milosrdenství udělil jsi mi, přesto navštěvování tvé ostříhalo dýchání mého.
Jób 10. - 13. Ale toto skryl jsi v srdci svém; vím, žeť jest to při tobě.
Jób 10. - 14. Jakž zhřeším, hned mne šetříš, a od nepravosti mé neočišťuješ mne.
Jób 10. - 15. Jestliže jsem bezbožný, běda mně; pakliť jsem spravedlivý, ani tak nepozdvihnu hlavy, nasycen jsa hanbou, a vida trápení své,
Jób 10. - 16. Kteréhož vždy více přibývá. Honíš mne jako lev, a jedno po druhém divně se mnou zacházíš.
Jób 10. - 17. Obnovuješ svědky své proti mně, a rozmnožuješ rozhněvání své na mne; vojska jedna po druhých jsou proti mně.
Jób 10. - 18. Proč jsi jen z života vyvedl mne? Ó bych byl zahynul, aby mne bylo ani oko nevidělo,
Jób 10. - 19. A abych byl, jako by mne nikdy nebylo, z života do hrobu abych byl vnesen.
Jób 10. - 20. Zdaliž jest mnoho dnů mých? Ponechejž tedy a popusť mne, abych maličko pookřál,
Jób 10. - 21. Prvé než odejdu tam, odkudž se zase nenavrátím, do krajiny tmavé, anobrž stínu smrti,
Jób 10. - 22. Do krajiny, pravím, tmavé, kdež jest sama mrákota stínu smrti, a kdež není žádných proměn, ale sama pouhá mrákota.
Jób 11. - 1. A odpovídaje Zofar Naamatský, řekl:
Jób 11. - 2. Zdaliž k mnohým slovům nemá odpovědíno býti? Aneb zdali člověk mnohomluvný práv zůstane?
Jób 11. - 3. Žváním svým lidi zaměstknáváš, a posmíváš se, aniž jest, kdo by tě zahanbil.
Jób 11. - 4. Nebo jsi řekl: Čisté jest učení mé, a čist jsem, ó Bože, před očima tvýma.
Jób 11. - 5. Ješto, ó kdyby Bůh mluvil, a otevřel rty své proti tobě,
Jób 11. - 6. Aťby oznámil tajemství moudrosti, že dvakrát většího trestání zasloužil jsi. A věz, že se Bůh zapomněl na tebe pro nepravost tvou.
Jób 11. - 7. Zdaliž ty stižitelnosti Boží dosáhneš, aneb dokonalost Všemohoucího vystihneš?
Jób 11. - 8. Vyšší jest nebes, což učiníš? Hlubší než peklo, jakž porozumíš?
Jób 11. - 9. Delší jest míra její než země, a širší než moře.
Jób 11. - 10. Bude-li pléniti neb zavírati aneb ssužovati, kdo se na něj bude domlouvati?
Jób 11. - 11. Poněvadž zná lidskou marnost, a vidí nepravost, což by tomu rozuměti neměl?
Jób 11. - 12. Tak aby muž nesmyslný nabyl rozumu, ačkoli člověk jest jako hřebec z divokého osla zplozený.
Jób 11. - 13. Jestliže ty nastrojíš srdce své, a ruce své k němu vztáhneš;
Jób 11. - 14. Byla-li by nepravost v ruce tvé, vzdal ji od sebe, aniž dopouštěj bydliti v staních svých nešlechetnosti:
Jób 11. - 15. Tedy jistě pozdvihneš tváři své z poškvrny, a budeš nepohnutý, aniž se báti budeš.
Jób 11. - 16. Nebo se na těžkost zapomeneš, na niž jako na vody, kteréž pominuly, zpomínati budeš.
Jób 11. - 17. K tomu nad poledne jasný nastaneť čas; zatmíš-li se pak, jitru podobný budeš.
Jób 11. - 18. Budeš i mysli doufanlivé, maje naději; stánek roztáhneš, i bezpečně spáti budeš.
Jób 11. - 19. A tak v pokoji budeš, aniž tě kdo předěsí, a mnozí tváři tvé kořiti se budou.
Jób 11. - 20. Oči pak bezbožných zkaženy budou, a utíkání jim zhyne; nadto naděje jejich bude jako dchnutí člověka.
Jób 12. - 1. Odpověděv pak Job, řekl:
Jób 12. - 2. V pravdě, že jste vy lidé, a že s vámi umře moudrost.
Jób 12. - 3. I jáť mám srdce jako vy, aniž jsem zpozdilejší než vy, anobrž při komž toho není?
Jób 12. - 4. Za posměch příteli svému jsem, kteréhož, když volá, vyslýchá Bůh; v posměchuť jest spravedlivý a upřímý.
Jób 12. - 5. Pochodně zavržená jest (podlé smýšlení člověka pokoje užívajícího) ten, kterýž jest blízký pádu.
Jób 12. - 6. Pokojné a bezpečné příbytky mají loupežníci ti, kteříž popouzejí Boha silného, jimž on uvodí dobré věci v ruku jejich.
Jób 12. - 7. Ano zeptej se třebas hovad, a naučí tě, aneb ptactva nebeského, a oznámí tobě.
Jób 12. - 8. Aneb rozmluv s zemí, a poučí tě, ano i ryby mořské vypravovati budou tobě.
Jób 12. - 9. Kdo nezná ze všeho toho, že ruka Hospodinova to učinila?
Jób 12. - 10. V jehož ruce jest duše všelikého živočicha, a duch každého těla lidského.
Jób 12. - 11. Zdaliž ucho slov rozeznávati nebude, tak jako dásně pokrmu okoušejí?
Jób 12. - 12. Při starcích jest moudrost, a při dlouhověkých rozumnost.
Jób 12. - 13. Nadto pak u Boha moudrost a síla, jehoť jest rada a rozumnost.
Jób 12. - 14. Jestliže on boří, nemůže zase stavíno býti; zavírá-li člověka, nemůže býti otevříno.
Jób 12. - 15. Hle, tak zastavuje vody, až i vysychají, a tak je vypouští, že podvracejí zemi.
Jób 12. - 16. U něho jest síla a bytnost, jeho jest ten, kterýž bloudí, i kterýž v blud uvodí.
Jób 12. - 17. On uvodí rádce v nemoudrost, a z soudců blázny činí.
Jób 12. - 18. Svazek králů rozvazuje, a pasem přepasuje bedra jejich.
Jób 12. - 19. On uvodí knížata v nemoudrost, a mocné vyvrací.
Jób 12. - 20. On odjímá řeč výmluvným, a soud starcům béře.
Jób 12. - 21. On vylévá potupu na urozené, a sílu mocných zemdlívá.
Jób 12. - 22. On zjevuje hluboké věci z temností, a vyvodí na světlo stín smrti.
Jób 12. - 23. On rozmnožuje národy i hubí je, rozšiřuje národy i zavodí je.
Jób 12. - 24. On odjímá srdce předním z lidu země, a v blud je uvodí na poušti bezcestné,
Jób 12. - 25. Aby šámali ve tmě bez světla. Summou, činí, aby bloudili jako opilý.
Jób 13. - 1. Aj, všecko to vidělo oko mé, slyšelo ucho mé, a srozumělo tomu.
Jób 13. - 2. Jakož vy znáte to, znám i já, nejsem zpozdilejší než vy.
Jób 13. - 3. Jistě žeť já s Všemohoucím mluviti, a s Bohem silným o svou při jednati budu.
Jób 13. - 4. Nebo vy jste skladatelé lži, a lékaři marní všickni vy.
Jób 13. - 5. Ó kdybyste aspoň mlčeli, a bylo by vám to za moudrost.
Jób 13. - 6. Slyštež medle odpory mé, a důvodů rtů mých pozorujte.
Jób 13. - 7. Zdali zastávajíce Boha silného, mluviti máte nepravost? Aneb za něho mluviti máte lest?
Jób 13. - 8. Zdaliž osobu jeho přijímati budete, a o Boha silného se zasazovati?
Jób 13. - 9. Zdaž vám to k dobrému bude, když na průbu vezme vás, že jakož člověk oklamán bývá, oklamati jej chcete?
Jób 13. - 10. V pravdě žeť vám přísně domlouvati bude, budete-li povrchně osoby jeho šetřiti.
Jób 13. - 11. Což ani důstojnost jeho vás nepředěšuje, ani strach jeho nepřikvačuje vás?
Jób 13. - 12. Všecka vzácnost vaše podobná jest popelu, a hromadám bláta vyvýšení vaše.
Jób 13. - 13. Postrptež mne, nechať já mluvím, přiď na mne cokoli.
Jób 13. - 14. Pročež bych trhati měl maso své zuby svými, a duši svou klásti v ruku svou?
Jób 13. - 15. By mne i zabil, což bych v něho nedoufal? A však cesty své před oblíčej jeho předložím.
Jób 13. - 16. Onť sám jest spasení mé; nebo před oblíčej jeho pokrytec nepřijde.
Jób 13. - 17. Poslouchejte pilně řeči mé, a zprávu mou pusťte v uši své.
Jób 13. - 18. Aj, jižť začínám pře své vésti, vím, že zůstanu spravedliv.
Jób 13. - 19. Kdo jest, ješto by mi odpíral, tak abych nyní umlknouti a umříti musil?
Jób 13. - 20. Toliko té dvoji věci, ó Bože, nečiň mi, a tehdy před tváří tvou nebudu se skrývati:
Jób 13. - 21. Ruku svou vzdal ode mne, a hrůza tvá nechť mne neděsí.
Jób 13. - 22. Zatím povolej mne, a buduť odpovídati; aneb nechať já mluvím, a odpovídej mi.
Jób 13. - 23. Jak mnoho jest mých nepravostí a hříchů? Přestoupení mé a hřích můj ukaž mi.
Jób 13. - 24. Proč tvář svou skrýváš, a pokládáš mne sobě za nepřítele?
Jób 13. - 25. Zdaliž list větrem se zmítající potříti chceš, a stéblo suché stihati budeš?
Jób 13. - 26. Že zapisuješ proti mně hořkosti, a dáváš mi v dědictví nepravosti mladosti mé,
Jób 13. - 27. A dáváš do klady nohy mé, a šetříš všech stezek mých, na paty noh mých našlapuješ;
Jób 13. - 28. Ješto člověk jako hnis kazí se, a jako roucho, kteréž jí mol.
Jób 14. - 1. Člověk narozený z ženy jest krátkého věku a plný lopotování.
Jób 14. - 2. Jako květ vychází a podťat bývá, a utíká jako stín, a netrvá.
Jób 14. - 3. A však i na takového otvíráš oko své, a mne uvodíš k soudu s sebou.
Jób 14. - 4. Kdo toho dokáže, aby čistý z nečistého pošel? Ani jeden.
Jób 14. - 5. Poněvadž vyměřeni jsou dnové jeho, počet měsíců jeho u tebe, a cíles jemu položil, kterýchž by nepřekračoval:
Jób 14. - 6. Odvrať se od něho, ať oddechne sobě, a zatím aby přečekal jako nájemník den svůj.
Jób 14. - 7. O stromu zajisté jest naděje, by i podťat byl, že se zase zotaví, a výstřelek jeho nevyhyne,
Jób 14. - 8. By se pak i sstaral v zemi kořen jeho, a v prachu již jako umřel peň jeho:
Jób 14. - 9. Avšak jakž počije vláhy, zase se pučí, a zahustí jako keř.
Jób 14. - 10. Ale člověk umírá, mdlobou přemožen jsa, a když vypustí duši člověk, kam se poděl?
Jób 14. - 11. Jakož ucházejí vody z jezera, a řeka opadá a vysychá:
Jób 14. - 12. Tak člověk, když lehne, nevstává zase dotud, dokudž nebes stává. Nebývajíť vzbuzeni lidé, aniž se probuzují ze sna svého.
Jób 14. - 13. Ó kdybys mne v hrobě schoval, a skryl mne, dokudž by nebyl odvrácen hněv tvůj, ulože mi cíl, abys se rozpomenul na mne.
Jób 14. - 14. Když umře člověk, zdaliž zase ožive? Po všecky tedy dny vyměřeného času svého očekávati budu, až přijde proměna při mně.
Jób 14. - 15. Zavoláš, a já se ohlásím tobě, díla rukou svých budeš žádostiv,
Jób 14. - 16. Ačkoli nyní kroky mé počítáš, aniž shovíváš hříchům mým,
Jób 14. - 17. Ale zapečetěné maje jako v pytlíku přestoupení mé, ještě přikládáš k nepravosti mé.
Jób 14. - 18. Jistě že jako hora padnuc, rozdrobuje se, a skála odsedá z místa svého,
Jób 14. - 19. Jako kamení stírá voda, a povodní zachvacuje, což z prachu zemského samo od sebe roste: tak i ty naději člověka v nic obracíš.
Jób 14. - 20. Přemáháš jej ustavičně, tak aby odjíti musil; proměňuješ tvář jeho, a propouštíš jej.
Jób 14. - 21. Budou-li slavní synové jeho, nic neví; pakli v potupě, nic o ně nepečuje.
Jób 14. - 22. Toliko tělo jeho, dokudž živ jest, bolestí okouší, a duše jeho v něm kvílí.
Jób 15. - 1. Tedy odpovídaje Elifaz Temanský, řekl:
Jób 15. - 2. Zdali moudrý vynášeti má umění povětrné, aneb naplňovati východním větrem břicho své,
Jób 15. - 3. Hádaje se slovy neprospěšnými, aneb řečmi neužitečnými?
Jób 15. - 4. Anobrž vyprazdňuješ i bázeň Boží, a modliteb k Bohu činiti se zbraňuješ.
Jób 15. - 5. Osvědčujíť zajisté nepravost tvou ústa tvá, ač jsi koli sobě zvolil jazyk chytrých.
Jób 15. - 6. Potupují tě ústa tvá, a ne já, a rtové tvoji svědčí proti tobě.
Jób 15. - 7. Zdaliž ty nejprv z lidí zplozen jsi, aneb prvé než pahrbkové sformován?
Jób 15. - 8. Zdaliž jsi tajemství Boží slyšel, že u sebe zavíráš moudrost?
Jób 15. - 9. Co víš, čehož bychom nevěděli? Čemu rozumíš, aby toho při nás nebylo?
Jób 15. - 10. I šedivýť i stařec mezi námi jest, ano i starší věkem než otec tvůj.
Jób 15. - 11. Zdali malá jsou tobě potěšování Boha silného, čili něco je zastěňuje tobě?
Jób 15. - 12. Tak-liž tě jalo srdce tvé, a tak-liž blíkají oči tvé,
Jób 15. - 13. Že smíš odpovídati Bohu silnému tak pyšně, a vypouštěti z úst svých ty řeči?
Jób 15. - 14. Nebo což jest člověk, aby se mohl očistiti, aneb spravedliv býti narozený z ženy?
Jób 15. - 15. An při svatých jeho není dokonalosti, a nebesa nejsou čistá před očima jeho,
Jób 15. - 16. Nadto ohavný a neužitečný člověk, kterýž pije nepravost jako vodu.
Jób 15. - 17. Já oznámím tobě, poslyš mne; to zajisté, což jsem viděl, vypravovati budu,
Jób 15. - 18. Což moudří vynesli a nezatajili, slýchavše od předků svých.
Jób 15. - 19. Jimž samým dána byla země, aniž přejíti mohl cizí prostředkem jejich.
Jób 15. - 20. Po všecky své dny bezbožný sám se bolestí trápí, po všecka, pravím léta, skrytá před ukrutníkem.
Jób 15. - 21. Zvuk strachu jest v uších jeho, že i v čas pokoje zhoubce připadne na něj.
Jób 15. - 22. Nevěří, by se měl navrátiti z temností, ustavičně očekávaje na sebe meče.
Jób 15. - 23. Bývá i tulákem, chleba hledaje, kde by byl, cítě, že pro něj nastrojen jest den temností.
Jób 15. - 24. Děsí jej nátisk a ssoužení, kteréž se silí proti němu, jako král s vojskem sšikovaným.
Jób 15. - 25. Nebo vztáhl proti Bohu silnému ruku svou, a proti Všemohoucímu postavil se.
Jób 15. - 26. Útok učinil na něj, na šíji jeho s množstvím zdvižených štítů svých.
Jób 15. - 27. Nebo přiodíl tvář svou tukem svým, tak že se mu nadělalo faldů na slabinách.
Jób 15. - 28. A bydlil v městech zkažených, a v domích, v nichž žádný nebydlil, kteráž v hromady rumu obrácena byla.
Jób 15. - 29. Avšak nezbohatneť, aniž stane moc jeho, aniž se rozšíří na zemi dokonalost takových.
Jób 15. - 30. Nevyjde z temností, mladistvou ratolest jeho usuší plamen, a tak zahyne od ducha úst svých.
Jób 15. - 31. Ale nevěří, že v marnosti jest ten, jenž bloudí, a že marnost bude směna jeho.
Jób 15. - 32. Před časem svým vyťat bude, a ratolest jeho nebude se zelenati.
Jób 15. - 33. Zmaří, jako vinný kmen nezralý hrozen svůj, a svrže květ svůj jako oliva.
Jób 15. - 34. Nebo shromáždění pokrytce spustne, a oheň spálí stany oslepených dary.
Jób 15. - 35. Kteřížto když počali ssužování, a porodili nepravost, hned břicho jejich strojí jinou lest.
Jób 16. - 1. A odpovídaje Job, řekl:
Jób 16. - 2. Slyšel jsem již podobných věcí mnoho; všickni vy nepříjemní jste těšitelé.
Jób 16. - 3. Bude-liž kdy konec slovům povětrným? Aneb co tě popouzí, že tak mluvíš?
Jób 16. - 4. Zdaliž bych já tak mluviti mohl, jako vy, kdybyste byli na místě mém? Shromažďoval-li bych proti vám slova, aneb potřásal na vás hlavou svou?
Jób 16. - 5. Nýbrž posiloval bych vás ústy svými, a otvírání rtů mých krotilo by bolest.
Jób 16. - 6. Buď že mluvím, neumenšuje se bolesti mé, buď že tak nechám, neodchází ode mne.
Jób 16. - 7. Ale ustavičně zemdlívá mne; nebo jsi mne, ó Bože, zbavil všeho shromáždění mého.
Jób 16. - 8. A vrásky jsi mi zdělal; což mám za svědka, ano patrná na mně hubenost má na tváři mé to osvědčuje.
Jób 16. - 9. Prchlivost jeho zachvátila mne, a vzal mne v nenávist, škřipě na mne zuby svými; jako nepřítel můj zaostřil oči své na mne.
Jób 16. - 10. Rozedřeli na mne ústa svá, potupně mne poličkujíce, proti mně se shromáždivše.
Jób 16. - 11. Vydal mne Bůh silný nešlechetníku, a v ruce bezbožných uvedl mne.
Jób 16. - 12. Pokoje jsem užíval, však potřel mne, a uchopiv mne za šíji mou, roztříštil mne, a vystavil mne sobě za cíl.
Jób 16. - 13. Obklíčili mne střelci jeho, rozťal ledví má beze vší lítosti, a vylil na zem žluč mou.
Jób 16. - 14. Ranil mne ranou na ránu, outok učinil na mne jako silný.
Jób 16. - 15. Žíni jsem ušil na zjízvenou kůži svou, a zohavil jsem v prachu sílu svou.
Jób 16. - 16. Tvář má oduřavěla od pláče, a na víčkách mých stín smrti jest.
Jób 16. - 17. Ne pro nějaké bezpraví v rukou mých; nebo i modlitba má čistá jest.
Jób 16. - 18. Ó země, nepřikrývej krve mé, a nechť nemá místa volání mé.
Jób 16. - 19. Aj, nyní jestiť i v nebesích svědek můj, svědek můj, pravím, jest na výsostech.
Jób 16. - 20. Ó mudráci moji, přátelé moji, k Bohuť slzí oko mé.
Jób 16. - 21. Ó by lze bylo muži v hádku s ním se vydati, jako synu člověka s přítelem svým.
Jób 16. - 22. Nebo léta mně odečtená přicházejí, a cestou, kterouž se zase nenavrátím, již se beru.
Jób 17. - 1. Dýchání mé ruší se, dnové moji hynou, hrobu blízký jsem.
Jób 17. - 2. Jistě posměvači jsou u mne, a pro jejich mne kormoucení nepřichází ani sen na oči mé.
Jób 17. - 3. Postav mi, prosím, rukojmě za sebe; kdo jest ten, nechť mi na to ruky podá.
Jób 17. - 4. Nebo srdce jejich přikryl jsi, aby nerozuměli, a protož jich nepovýšíš.
Jób 17. - 5. Kdož pochlebuje bližním, oči synů jeho zhynou.
Jób 17. - 6. Jistě vystavil mne za přísloví lidem, a za divadlo všechněm,
Jób 17. - 7. Tak že pro žalost pošly oči mé, a oudové moji všickni stínu jsou podobni.
Jób 17. - 8. Užasnouť se nad tím upřímí, a však nevinný proti pokrytci vždy se zsilovati bude.
Jób 17. - 9. Přídržeti se bude, pravím, spravedlivý cesty své, a ten, jenž jest čistých rukou, posilní se více.
Jób 17. - 10. Tolikéž i vy všickni obraťte se, a poďte, prosím; neboť nenacházím mezi vámi moudrého.
Jób 17. - 11. Dnové moji pomíjejí, myšlení má mizejí, přemyšlování, pravím, srdce mého.
Jób 17. - 12. Noc mi obracejí v den, a světla denního ukracují pro přítomnost temností.
Jób 17. - 13. Abych pak čeho i očekával, hrob bude dům můj, ve tmě usteli ložce své.
Jób 17. - 14. Jámu nazovu otcem svým, matkou pak a sestrou svou červy.
Jób 17. - 15. Kdež jest tedy očekávání mé? A kdo to, čím bych se troštoval, spatří?
Jób 17. - 16. Do skrýší hrobu sstoupí, poněvadž jest všechněm v prachu země odpočívati.
Jób 18. - 1. Odpovídaje pak Bildad Suchský, řekl:
Jób 18. - 2. Dokudž neučiníte konce řečem? Pomyslte na to, a potom mluviti budeme.
Jób 18. - 3. Proč jsme počteni za hovada? Oškliví jsme jemu, jakž sami vidíte.
Jób 18. - 4. Ó ty, jenž hubíš život svůj zůřením svým, zdaliž pro tebe opuštěna bude země, a odsedne skála z místa svého?
Jób 18. - 5. Anobrž světlo bezbožných uhašeno bude, aniž se blyštěti bude jiskra ohně jejich.
Jób 18. - 6. Světlo se zatmí v stánku jeho, a lucerna jeho v něm zhasne.
Jób 18. - 7. Ssouženi budou krokové síly jeho, a porazí jej rada jeho.
Jób 18. - 8. Nebo zapleten jest do síti nohami svými, a v zamotání chodí.
Jób 18. - 9. Chytí ho za patu osídlo, a zmocní se ho násilník.
Jób 18. - 10. Skrytať jest při zemi smečka jeho, a léčka jeho na stezce.
Jób 18. - 11. Odevšad hrůzy jej děsiti budou a dotírati na nohy jeho.
Jób 18. - 12. Hladovitá bude síla jeho, a bída pohotově při boku jeho.
Jób 18. - 13. Zžíře žily kůže jeho, zžíře oudy jeho kníže smrti.
Jób 18. - 14. Uchváceno bude z stánku jeho doufání jeho, a to jej přivede k králi strachů.
Jób 18. - 15. V stánku jeho hrůza bydleti bude, ač nebyl jeho; posypáno bude obydlí jeho sirou.
Jób 18. - 16. Od zpodku kořenové jeho uschnou, a svrchu osekány budou ratolesti jeho.
Jób 18. - 17. Památka jeho zahyne z země, aniž jméno jeho slýcháno bude na ulicích.
Jób 18. - 18. Vyženou ho z světla do tmy, anobrž z okršlku zemského vypudí jej.
Jób 18. - 19. Nepozůstaví ani syna ani vnuka v lidu svém, ani jakého ostatku v příbytcích svých.
Jób 18. - 20. Nade dnem jeho zděsí se potomci, a přítomní strachem podjati budou.
Jób 18. - 21. Takovýť jest zajisté způsob nešlechetného, a takový cíl toho, kterýž nezná Boha silného.
Jób 19. - 1. Tedy odpověděv Job, řekl:
Jób 19. - 2. Dokudž trápiti budete duši mou, a dotírati na mne řečmi svými?
Jób 19. - 3. Již na desetkrát zhaněli jste mne, aniž se stydíte, že se zatvrzujete proti mně.
Jób 19. - 4. Ale nechť jest tak, že jsem zbloudil, při mně zůstane blud můj.
Jób 19. - 5. Jestliže se pak vždy proti mně siliti chcete, a obviňujíc mne, za pomoc sobě bráti proti mně potupu mou:
Jób 19. - 6. Tedy vězte, že Bůh podvrátil mne, a sítí svou otáhl mne.
Jób 19. - 7. Nebo aj, volám-li pro nátisk, nemám vyslyšení; křičím-li, není rozsouzení.
Jób 19. - 8. Cestu mou zapletl tak, abych nikoli projíti nemohl, a stezky mé temnostmi zastřel.
Jób 19. - 9. Slávu mou se mne strhl, a sňal korunu s hlavy mé.
Jób 19. - 10. Zpodvracel mne všudy vůkol, abych zahynul, a vyvrátil jako strom naději mou.
Jób 19. - 11. Nadto zažžel proti mně prchlivost svou, a přičtl mne mezi nepřátely své.
Jób 19. - 12. Pročež přitáhše houfové jeho, učinili sobě ke mně cestu, a vojensky se položili okolo stanu mého.
Jób 19. - 13. Bratří mé ode mne vzdálil, a známí moji všelijak se mne cizí.
Jób 19. - 14. Opustili mne příbuzní moji, a známí moji zapomenuli se na mne.
Jób 19. - 15. Podruhové domu mého a děvky mé za cizího mne mají, cizozemec jsem před očima jejich.
Jób 19. - 16. Na služebníka svého volám, ale neozývá se, i když ho ústy svými pěkně prosím.
Jób 19. - 17. Dýchání mého štítí se manželka má, ačkoli pokorně jí prosím, pro dítky života mého.
Jób 19. - 18. Nadto i ti nejšpatnější pohrdají mnou; i když povstanu, utrhají mi.
Jób 19. - 19. V ošklivost mne sobě vzali všickni rádcové moji, a ti, kteréž miluji, obrátili se proti mně.
Jób 19. - 20. K kůži mé jako k masu mému přilnuly kosti mé, kůže při zubích mých toliko v cele zůstala.
Jób 19. - 21. Slitujte se nade mnou, slitujte se nade mnou, vy přátelé moji; nebo ruka Boží se mne dotkla.
Jób 19. - 22. Proč mi se protivíte tak jako Bůh silný, a masem mým nemůžte se nasytiti?
Jób 19. - 23. Ó kdyby nyní sepsány byly řeči mé, ó kdyby v knihu vepsány byly,
Jób 19. - 24. Anobrž rafijí železnou a olovem na věčnost na skále aby vyryty byly.
Jób 19. - 25. Ačkoli já vím, že vykupitel můj živ jest, a že v den nejposlednější nad prachem se postaví.
Jób 19. - 26. A ač by kůži mou i tělo červi zvrtali, však vždy v těle svém uzřím Boha.
Jób 19. - 27. Kteréhož já uzřím sobě, a oči mé spatří jej, a ne jiný, jakkoli zhynula ledví má u vnitřnosti mé.
Jób 19. - 28. Ješto byste říci měli: I pročež ho trápíme? poněvadž základ dobré pře při mně se nalézá.
Jób 19. - 29. Bojte se meče, nebo pomsta za nepravosti jest meč, a vězte, žeť bude soud.
Jób 20. - 1. Odpovídaje pak Zofar Naamatský, řekl:
Jób 20. - 2. Z příčiny té myšlení má k odpovídání tobě nutí mne, a to abych rychle učinil,
Jób 20. - 3. Že kárání k zahanbení svému slyším, pročež duch můj osvícený nutí mne, aťbych odpovídal.
Jób 20. - 4. Zdaž nevíš o tom, že od věků, a jakž postavil Bůh člověka na zemi,
Jób 20. - 5. Plésání bezbožných krátké jest, a veselí pokrytce jen na chvílku?
Jób 20. - 6. Byť pak vstoupila až k nebi pýcha jeho, a hlava jeho oblaku by se dotkla,
Jób 20. - 7. Však jako lejno jeho na věky zahyne. Ti, kteříž jej vídali, řeknou: Kam se poděl?
Jób 20. - 8. Jako sen pomine, aniž ho naleznou; nebo uteče jako vidění noční.
Jób 20. - 9. Oko, kteréž ho vídalo, již ho nikdy neuzří, aniž více patřiti bude na něj místo jeho.
Jób 20. - 10. Synové jeho budou přízně u nuzných hledati, a ruce jeho musejí zase vraceti loupež svou.
Jób 20. - 11. Kosti jeho naplněny jsou hříchy mladosti jeho, a s ním v prachu lehnou.
Jób 20. - 12. A ačkoli zlost sladne v ústech jeho, a chová ji pod jazykem svým;
Jób 20. - 13. Kochá se v ní, a nepouští jí, ale zdržuje ji u prostřed dásní svých:
Jób 20. - 14. Však pokrm ten ve střevách jeho promění se; bude jako žluč hadů nejlítějších u vnitřnostech jeho.
Jób 20. - 15. Zboží nahltané vyvrátí, z břicha jeho Bůh silný je vyžene.
Jób 20. - 16. Jed hadů lítých ssáti bude, zabije ho jazyk ještěrčí.
Jób 20. - 17. Neuzří pramenů potoků a řek medu a másla.
Jób 20. - 18. Navrátí úsilé cizí, a nezažive ho, vedlé nátisku svého rozličného; nebude na ně vesel.
Jób 20. - 19. Nebo utiskal a opouštěl nuzné, dům zloupil a nestavěl ho.
Jób 20. - 20. Pročež nesezná nic pokojného v životě svém, aniž které nejrozkošnější své věci bude moci zachovati.
Jób 20. - 21. Nic mu nepozůstane z pokrmu jeho, tak že nebude míti, čím by se troštoval.
Jób 20. - 22. Byť pak i dovršena byla hojnost jeho, ssoužení míti bude; každá ruka trapiče oboří se na něj.
Jób 20. - 23. By měl čím naplniti břicho své, dopustí na něj Bůh prchlivost hněvu svého, kterouž na něj dštíti bude i na pokrm jeho.
Jób 20. - 24. Když utíkati bude před zbrojí železnou, prostřelí ho lučiště ocelivé.
Jób 20. - 25. Střela vyňata bude z toulu a vystřelena, nadto meč pronikne žluč jeho; a když odcházeti bude, přikvačí jej hrůzy.
Jób 20. - 26. Všeliká neštěstí jsou polečena v skrýších jeho, zžíře jej oheň nerozdmýchaný, zle se povede i pozůstalému v stanu jeho.
Jób 20. - 27. Odkryjí nebesa nepravost jeho, a země povstane proti němu.
Jób 20. - 28. Rozptýlena bude úroda domu jeho, rozplyne se v den hněvu jeho.
Jób 20. - 29. Tenť jest podíl člověka bezbožného od Boha, to, pravím, dědictví vyrčené jemu od Boha silného.
Jób 21. - 1. A odpovídaje Job, řekl:
Jób 21. - 2. Poslouchejte pilně řeči mé, a bude mi to za potěšení od vás.
Jób 21. - 3. Postrpte mne, abych i já mluvil, a když odmluvím, posmívejž se.
Jób 21. - 4. Zdaliž já před člověkem naříkám? A poněvadž jest proč, jakž nemá býti ssoužen duch můj?
Jób 21. - 5. Pohleďte na mne, a užasněte se, a položte prst na ústa.
Jób 21. - 6. Ano já sám, když rozvažuji své bídy, tedy se děsím, a spopadá tělo mé hrůza.
Jób 21. - 7. Proč bezbožní živi jsou, k věku starému přicházejí, též i bohatnou?
Jób 21. - 8. Símě jejich stálé jest před oblíčejem jejich s nimi, a rodina jejich před očima jejich.
Jób 21. - 9. Domové jejich bezpečni jsou před strachem, aniž metla Boží na nich.
Jób 21. - 10. Býk jejich připouštín bývá, ale ne na prázdno; kráva jejich rodí, a nepotracuje plodu.
Jób 21. - 11. Vypouštějí jako stádo maličké své, a synové jejich poskakují.
Jób 21. - 12. Povyšují hlasu při bubnu a harfě, a veselí se k zvuku muziky.
Jób 21. - 13. Tráví v štěstí dny své, a v okamžení do hrobu sstupují.
Jób 21. - 14. Kteříž říkají Bohu silnému: Odejdi od nás, nebo známosti cest tvých neoblibujeme.
Jób 21. - 15. Kdo jest Všemohoucí, abychom sloužili jemu? A jaký toho zisk, že bychom se modlili jemu?
Jób 21. - 16. Ale pohleď, že není v moci jejich štěstí jejich, pročež rada bezbožných vzdálena jest ode mne.
Jób 21. - 17. Často-liž svíce bezbožných hasne? Přichází-liž na ně bída jejich? Poděluje-liž je bolestmi Bůh v hněvě svém?
Jób 21. - 18. Bývají-liž jako plevy před větrem, a jako drtiny, kteréž zachvacuje vicher?
Jób 21. - 19. Odkládá-liž Bůh synům bezbožníka nepravost jeho? Odplacuje-liž jemu tak, aby to znáti mohl,
Jób 21. - 20. A aby viděly oči jeho neštěstí jeho, a prchlivost Všemohoucího že by pil?
Jób 21. - 21. O dům pak jeho po něm jaká jest péče jeho, když počet měsíců jeho bude umenšen?
Jób 21. - 22. Zdali Boha silného kdo učiti bude umění, kterýž sám vysokosti soudí?
Jób 21. - 23. Tento umírá v síle dokonalosti své, všelijak bezpečný a pokojný.
Jób 21. - 24. Prsy jeho plné jsou mléka, a mozk kostí jeho svlažován bývá.
Jób 21. - 25. Jiný pak umírá v hořkosti ducha, kterýž nikdy nejídal s potěšením.
Jób 21. - 26. Jednostejně v prachu lehnou, a červy se rozlezou.
Jób 21. - 27. Aj, známť myšlení vaše, a chytrosti, kteréž proti mně neprávě vymýšlíte.
Jób 21. - 28. Nebo pravíte: Kde jest dům urozeného? A kde stánek příbytků bezbožných?
Jób 21. - 29. Což jste se netázali jdoucích cestou? Zkušení-liž aspoň jejich nepovolíte,
Jób 21. - 30. Že v den neštěstí ochranu mívá bezbožný, v den, pravím, rozhněvání přistřín bývá?
Jób 21. - 31. Kdo jemu oznámí zjevně cestu jeho? Aneb za to, co činil, kdo jemu odplatí?
Jób 21. - 32. A však i on k hrobu vyprovozen bude, a tam zůstane.
Jób 21. - 33. Sladnou jemu hrudy údolí, nadto za sebou všecky lidi táhne, těch pak, kteříž ho předešli, není počtu.
Jób 21. - 34. Hle, jak vy mne marně troštujete, nebo v odpovědech vašich nezůstává než faleš.
Jób 22. - 1. A odpovídaje Elifaz Temanský, řekl:
Jób 22. - 2. Zdaliž Bohu silnému co prospěšný býti může člověk, když sobě nejmoudřeji počíná?
Jób 22. - 3. Zdaliž se kochá Všemohoucí v tom, že ty se ospravedlňuješ? Aneb má-liž zisk, když bys dokonalé ukázal býti cesty své?
Jób 22. - 4. Zdali, že by se tebe bál, tresce tě, mstě nad tebou?
Jób 22. - 5. Zdali zlost tvá není mnohá? Anobrž není konce nepravostem tvým.
Jób 22. - 6. Nebo jsi brával základ od bratří svých bez příčiny, a roucha z nahých jsi svláčel.
Jób 22. - 7. Vody ustalému jsi nepodal, a hladovitému zbraňovals chleba.
Jób 22. - 8. Ale muži boháči přál jsi země, tak aby ten, jehož osoba vzácná, v ní seděl.
Jób 22. - 9. Vdovy pak pouštěl jsi prázdné, ačkoli ramena sirotků potřína byla.
Jób 22. - 10. A protož obkličuji tě osídla, a děsí tě strach nenadálý,
Jób 22. - 11. Aneb tma, abys neviděl, anobrž rozvodnění přikrývá tě.
Jób 22. - 12. Říkáš: Zdaž Bůh není na výsosti nebeské? Ano shlédni vrch hvězd, jak jsou vysoké.
Jób 22. - 13. Protož pravíš: Jak by věděl Bůh silný? Skrze mrákotu-liž by soudil?
Jób 22. - 14. Oblakové jsou skrýše jeho, tak že nevidí; nebo okršlek nebeský obchází.
Jób 22. - 15. Šetříš-liž stezky věku předešlého, kterouž kráčeli lidé marní?
Jób 22. - 16. Kteříž vypléněni jsou před časem, potok vylit jest na základ jejich.
Jób 22. - 17. Kteříž říkali Bohu silnému: Odejdi od nás. Což by tedy jim učiniti měl Všemohoucí?
Jób 22. - 18. On zajisté domy jejich naplnil dobrými věcmi, (ale rada bezbožných vzdálena jest ode mne).
Jób 22. - 19. Což vidouce spravedliví, veselí se, a nevinný posmívá se jim,
Jób 22. - 20. Zvlášť když není vypléněno jmění naše, ostatky pak jejich sežral oheň.
Jób 22. - 21. Přivykejž medle s ním choditi, a pokojněji se míti, skrze to přijde tobě všecko dobré.
Jób 22. - 22. Přijmi, prosím, z úst jeho zákon, a slož řeči jeho v srdci svém.
Jób 22. - 23. Navrátíš-li se k Všemohoucímu, vzdělán budeš, a vzdálíš-li nepravost od stanů svých,
Jób 22. - 24. Tedy nakladeš na zemi zlata, a místo kamení potočního zlata z Ofir.
Jób 22. - 25. Nebo bude Všemohoucí nejčistším zlatem tvým, a stříbrem i silou tvou.
Jób 22. - 26. A tehdáž v Všemohoucím kochati se budeš, a pozdvihna k Bohu tváři své,
Jób 22. - 27. Pokorně modliti se budeš jemu, a vyslyší tě; pročež sliby své plniti budeš.
Jób 22. - 28. Nebo cožkoli začneš, budeť se dařiti, anobrž na cestách tvých svítiti bude světlo.
Jób 22. - 29. Když jiní sníženi budou, tedy díš: Jáť jsem povýšen. Nebo toho, kdož jest očí ponížených, Bůh spasena učiní.
Jób 22. - 30. Vysvobodí i toho, kterýž není bez viny, vysvobodí, pravím, čistotou rukou tvých.
Jób 23. - 1. Tedy odpověděl Job a řekl:
Jób 23. - 2. Což vždy předce naříkání mé za zpouru jmíno bude, ješto bída má těžší jest nežli lkání mé?
Jób 23. - 3. Ó bych věděl, kde ho najíti, šel bych až k trůnu jeho.
Jób 23. - 4. Pořádně bych před ním vedl při, a ústa svá naplnil bych důvody.
Jób 23. - 5. Zvěděl bych, jakými slovy by mně odpověděl, a porozuměl bych, co by mi řekl.
Jób 23. - 6. Zdaliž by podlé veliké síly své rozepři vedl se mnou? Nikoli, nýbrž on sám dal by mi sílu.
Jób 23. - 7. Tuť by upřímý hádati se mohl s ním, a byl bych osvobozen všelijak od soudce svého.
Jób 23. - 8. Ale aj, půjdu-li upřímo dále, tam ho není; pakli nazpět, nepostihnu ho.
Jób 23. - 9. By i čím zaměstknán byl na levo, předce ho nespatřím; zastře-li se na pravo, ovšem ho neuzřím.
Jób 23. - 10. Nebo on zná cestu, kteráž jest při mně; bude-li mne zkušovati, jako zlato se ukáži.
Jób 23. - 11. Šlepějí zajisté jeho přídržela se noha má, cesty jeho šetřil jsem, abych se s ní neuchyloval.
Jób 23. - 12. Aniž od přikázaní rtů jeho uchýlil jsem se, nýbrž ustaviv se na tom, schované jsem měl řeči úst jeho.
Jób 23. - 13. On pak jestliže při čem stojí, kdo jej odvrátí? Ano duše jeho čehož jen žádá, toho hned dovodí.
Jób 23. - 14. A vykoná uložení své o mně; nebo takových příkladů mnoho jest při něm.
Jób 23. - 15. Pročež před tváří jeho děsím se; když to rozvažuji, lekám se ho.
Jób 23. - 16. Bůh zajisté zemdlil srdce mé, a Všemohoucí předěsil mne,
Jób 23. - 17. Tak že sotva jsem nezahynul v těch temnostech; nebo před tváří mou nezakryl mrákoty.
Jób 24. - 1. Proč by od Všemohoucího neměli býti skryti časové, a ti, kteříž jej znají, neměli neviděti dnů jeho?
Jób 24. - 2. Bezbožníť nyní mezníky přenášejí, a stádo, kteréž mocí zajali, pasou.
Jób 24. - 3. Osla sirotků zajímají, v zástavě berou vola od vdovy.
Jób 24. - 4. Strkají nuznými s cesty, musejí se vůbec skrývati chudí na světě.
Jób 24. - 5. Aj, oni jako divocí oslové na poušti, vycházejí jako ku práci své, ráno přivstávajíce k loupeži; poušť jest chléb jejich i dětí jejich.
Jób 24. - 6. Na cizím poli žnou, a z vinic bezbožníci sbírají.
Jób 24. - 7. Nahé přivodí k tomu, aby nocovati musili bez roucha, nemajíce se čím přiodíti na zimě.
Jób 24. - 8. A přívalem v horách moknouce, nemajíce obydlí, k skále se přivinouti musejí.
Jób 24. - 9. Loupí sirotky, kteříž jsou při prsích, a od chudého základ berou.
Jób 24. - 10. Nahého opouštějí , že musí choditi bez oděvu, a ti, kteříž snášejí snopy, v hladu zůstávati.
Jób 24. - 11. Ti, jenž mezi zdmi jejich olej vytlačují, a presy tlačí, žíznějí.
Jób 24. - 12. Lidé v městech lkají, a duše zraněných volají, Bůh pak přítrže tomu nečiní.
Jób 24. - 13. Oniť jsou ti, kteříž odporují světlu, a neznají cest jeho, aniž chodí po stezkách jeho.
Jób 24. - 14. Na úsvitě povstávaje vražedlník, morduje chudého a nuzného, a v noci jest jako zloděj.
Jób 24. - 15. Tolikéž oko cizoložníka šetří soumraku, říkaje: Nespatříť mne žádný, a tvář zakrývá.
Jób 24. - 16. Podkopávají potmě i domy, kteréž sobě ve dne znamenali; nebo nenávidí světla.
Jób 24. - 17. Ale hned v jitře přichází na ně stín smrti; když jeden druhého poznati může, strachu stínu smrti okoušejí.
Jób 24. - 18. Lehcí jsou na svrchku vody, zlořečené jest jmění jejich na zemi, aniž odcházejí cestou svobodnou.
Jób 24. - 19. Jako sucho a horko uchvacuje vody sněžné, tak hrob ty, jenž hřešili.
Jób 24. - 20. Zapomíná se na něj život matky, sladne červům, nebývá více připomínán, a tak polámána bývá nepravost jako strom.
Jób 24. - 21. Připojuje mu neplodnou, kteráž nerodí, a vdově dobře nečiní.
Jób 24. - 22. Zachvacuje silné mocí svou; ostojí-li kdo z nich, bojí se o život svůj.
Jób 24. - 23. Dává jemu, na čemž by bezpečně spolehnouti mohl, však oči jeho šetří cest jejich.
Jób 24. - 24. Bývají zvýšeni poněkud, ale hned jich není; tak jako jiní všickni sníženi, vypléněni, a jako vrškové klasů stínáni bývají.
Jób 24. - 25. Zdaliž není tak? Kdo na mne dokáže klamu, a v nic obrátí řeč mou?
Jób 25. - 1. Tedy odpovídaje Bildad Suchský, řekl:
Jób 25. - 2. Panování a hrůza Boží působí pokoj na výsostech jeho.
Jób 25. - 3. Zdaliž jest počet vojskům jeho? A nad kým nevzchází světlo jeho?
Jób 25. - 4. Jakž by tedy spravedliv býti mohl bídný člověk před Bohem silným, aneb jak čist býti narozený z ženy?
Jób 25. - 5. Hle, ani měsíc nesvítil by, ani hvězdy nebyly by čisté před očima jeho,
Jób 25. - 6. Nadto pak smrtelný člověk, jsa jako červ, a syn člověka, jako hmyz.
Jób 26. - 1. A odpovídaje Job, řekl:
Jób 26. - 2. Komu jsi napomohl? Tomu-li, kterýž nemá síly? Toho-lis retoval, kterýž jest bez moci?
Jób 26. - 3. Komu jsi rady udělil? Nemoudrému-li? Hned jsi základu dostatečně poučil?
Jób 26. - 4. Komužs ty řeči zvěstoval? A čí duch vyšel z tebe?
Jób 26. - 5. Však i mrtvé věci pod vodami a obyvateli jejich sformovány bývají.
Jób 26. - 6. Odkryta jest propast před ním, i zahynutí není zakryto.
Jób 26. - 7. Ontě roztáhl půlnoční stranu nad prázdnem, zavěsil zemi na ničemž.
Jób 26. - 8. Zavazuje vody v oblacích svých, aniž se trhá oblak pod nimi.
Jób 26. - 9. On sám zdržuje stále trůn svůj, a roztahuje na něm oblaky své.
Jób 26. - 10. Cíl vyměřil rozlévání se vodám, až do skonání světla a tmy.
Jób 26. - 11. Sloupové nebeští třesou se a pohybují od žehrání jeho.
Jób 26. - 12. Mocí svou rozdělil moře, a rozumností svou dutí jeho.
Jób 26. - 13. Duchem svým nebesa ozdobil, a ruka jeho sformovala hada dlouhého.
Jób 26. - 14. Aj, toť jsou jen částky cest jeho, a jak nestižitelné jest i to maličko, což jsme slyšeli o něm. Hřímání pak moci jeho kdo srozumí?
Jób 27. - 1. Potom dále Job vedl řeč svou a řekl:
Jób 27. - 2. Živť jest Bůh silný, kterýž zavrhl při mou, a Všemohoucí, kterýž hořkostí naplnil duši mou,
Jób 27. - 3. Že nikoli, dokudž duše má ve mně bude a duch Boží v chřípích mých,
Jób 27. - 4. Nebudou mluviti rtové moji nepravosti, a jazyk můj vynášeti lsti.
Jób 27. - 5. Odstup ode mne, abych vás za spravedlivé vysvědčil; dokudž dýchati budu, neodložím upřímosti své od sebe.
Jób 27. - 6. Spravedlnosti své držím se, aniž se jí pustím; nezahanbíť mne srdce mé nikdy.
Jób 27. - 7. Bude jako bezbožník nepřítel můj, a povstávající proti mně jako nešlechetník.
Jób 27. - 8. Nebo jaká jest naděje pokrytce, by pak lakoměl, když Bůh vytrhne duši jeho?
Jób 27. - 9. Zdaliž volání jeho vyslyší Bůh silný, když na něj přijde ssoužení?
Jób 27. - 10. Zdaliž v Všemohoucím kochati se bude? Bude-liž vzývati Boha každého času?
Jób 27. - 11. Ale já učím vás, v kázni Boha silného jsa, a jak se mám k Všemohoucímu, netajím.
Jób 27. - 12. Aj, vy všickni to vidíte, pročež vždy tedy takovou marnost vynášíte?
Jób 27. - 13. Ten má podíl člověk bezbožný u Boha silného, a to dědictví ukrutníci od Všemohoucího přijímají:
Jób 27. - 14. Rozmnoží-li se synové jeho, rozmnoží se pod meč, a rodina jeho nenasytí se chlebem.
Jób 27. - 15. Pozůstalí po něm v smrti pohřbeni budou, a vdovy jeho nebudou ho plakati.
Jób 27. - 16. Nashromáždí-li jako prachu stříbra, a jako bláta najedná-li šatů:
Jób 27. - 17. Co najedná, to spravedlivý obleče, a stříbro nevinný rozdělí.
Jób 27. - 18. Vystaví-li jako Arktura dům svůj, bude však jako bouda, kterouž udělal strážný.
Jób 27. - 19. Bohatý když umře, nebude pochován; pohledí někdo, anť ho není.
Jób 27. - 20. Postihnou jej hrůzy jako vody, v noci kradmo zachvátí ho vicher.
Jób 27. - 21. Pochytí jej východní vítr, a odejde, nebo vichřicí uchvátí jej z místa jeho.
Jób 27. - 22. Takové věci na něj dopustí Bůh bez lítosti, ačkoli před rukou jeho prudce utíkati bude.
Jób 27. - 23. Tleskne nad ním každý rukama svýma, a ckáti bude z místa svého.
Jób 28. - 1. Máť zajisté stříbro prameny své, a zlato místo k přehánění.
Jób 28. - 2. Železo z země vzato bývá, a kámen rozpuštěný dává měď.
Jób 28. - 3. Cíl ukládá temnostem, a všelikou dokonalost člověk vystihá, kámen mrákoty a stínu smrti.
Jób 28. - 4. Protrhuje se řeka na obyvatele, tak že ji nemůže žádný přebřesti, a svozována bývá uměním smrtelného člověka, i odchází.
Jób 28. - 5. Z země vychází chléb, ačkoli pod ní jest něco rozdílného, podobného k ohni.
Jób 28. - 6. V některé zemi jest kamení zafirové a prach zlatý,
Jób 28. - 7. K čemuž stezky nezná žádný pták, aniž ji spatřilo oko luňáka,
Jób 28. - 8. Kteréž nešlapala mladá zvěř, aniž šel po ní lev.
Jób 28. - 9. K škřemeni vztahuje ruku svou, a z kořene převrací hory.
Jób 28. - 10. Z skálí vyvodí potůčky, a všecko, což jest drahého, spatřuje oko jeho.
Jób 28. - 11. Vylévati se řekám zbraňuje, a tak cožkoli skrytého jest, na světlo vynáší.
Jób 28. - 12. Ale moudrost kde nalezena bývá? A kde jest místo rozumnosti?
Jób 28. - 13. Neví smrtelný člověk ceny její, aniž bývá nalezena v zemi živých.
Jób 28. - 14. Propast praví: Není ve mně, moře také dí: Není u mne.
Jób 28. - 15. Nedává se zlata čistého za ni, aniž odváženo bývá stříbro za směnu její.
Jób 28. - 16. Nemůže býti ceněna za zlato z Ofir, ani za onychin drahý a zafir.
Jób 28. - 17. Nevrovná se jí zlato ani drahý kámen, aniž směněna býti může za nádobu z ryzího zlata.
Jób 28. - 18. Korálů pak a perel se nepřipomíná; nebo nabytí moudrosti dražší jest nad klénoty.
Jób 28. - 19. Není jí rovný v ceně smaragd z Mouřenínské země, aniž za čisté zlato může ceněna býti.
Jób 28. - 20. Odkudž tedy moudrost přichází? A kde jest místo rozumnosti?
Jób 28. - 21. Poněvadž skryta jest před očima všelikého živého, i před nebeským ptactvem ukryta jest.
Jób 28. - 22. Zahynutí i smrt praví: Ušima svýma slyšely jsme pověst o ní.
Jób 28. - 23. Sám Bůh rozumí cestě její, a on ví místo její.
Jób 28. - 24. Nebo on končiny země spatřuje, a všecko, což jest pod nebem, vidí,
Jób 28. - 25. Tak že větru váhu dává, a vody v míru odvažuje.
Jób 28. - 26. On též vyměřuje dešti právo, i cestu blýskání hromů.
Jób 28. - 27. Hned tehdáž viděl ji, a rozhlásil ji,připravil ji, a vystihl ji.
Jób 28. - 28. Člověku pak řekl: Aj, bázeň Páně jest moudrost, a odstoupiti od zlého rozumnost.
Jób 29. - 1. Ještě dále Job vedl řeč svou, a řekl:
Jób 29. - 2. Ó bych byl jako za časů předešlých, za dnů, v nichž mne Bůh zachovával,
Jób 29. - 3. Dokudž svítil svící svou nad hlavou mou, při jehož světle chodíval jsem v temnostech,
Jób 29. - 4. Tak jako jsem byl za dnů mladosti své, dokudž přívětivost Boží byla v stanu mém,
Jób 29. - 5. Dokudž ještě Všemohoucí byl se mnou, a všudy vůkol mne dítky mé,
Jób 29. - 6. Když šlepěje mé máslem oplývaly, a skála vylévala mi prameny oleje,
Jób 29. - 7. Když jsem vycházel k bráně skrze město, a na ulici strojíval sobě stolici svou.
Jób 29. - 8. Jakž mne spatřovali mládenci, skrývali se, starci pak povstávali a stáli.
Jób 29. - 9. Knížata choulili se v řečech, anobrž ruku kladli na ústa svá.
Jób 29. - 10. Hlas vývod se tratil, a jazyk jejich lnul k dásním jejich.
Jób 29. - 11. Nebo ucho slyše, blahoslavilo mne, a oko vida, posvědčovalo mi,
Jób 29. - 12. Že vysvobozuji chudého volajícího, a sirotka, i toho, kterýž nemá spomocníka.
Jób 29. - 13. Požehnání hynoucího přicházelo na mne, a srdce vdovy k plésání jsem vzbuzoval.
Jób 29. - 14. V spravedlnost jsem se obláčel, a ona ozdobovala mne; jako plášť a koruna byl soud můj.
Jób 29. - 15. Místo očí býval jsem slepému, a místo noh kulhavému.
Jób 29. - 16. Byl jsem otcem nuzných, a na při, jíž jsem nebyl povědom, vyptával jsem se.
Jób 29. - 17. A tak vylamoval jsem třenovní zuby nešlechetníka, a z zubů jeho vyrážel jsem loupež.
Jób 29. - 18. A protož jsem říkal: V hnízdě svém umru, a jako písek rozmnožím dny.
Jób 29. - 19. Kořen můj rozloží se při vodách, a rosa nocovati bude na ratolestech mých.
Jób 29. - 20. Sláva má mladnouti bude při mně, a lučiště mé v ruce mé obnovovati se.
Jób 29. - 21. Poslouchajíce, čekali na mne, a přestávali na radě mé.
Jób 29. - 22. Po slovu mém nic neměnili, tak na ně dštila řeč má.
Jób 29. - 23. Nebo očekávali mne jako deště, a ústa svá otvírali jako k přívalu žádostivému.
Jób 29. - 24. Žertoval-li jsem s nimi, nevěřili; pročež u vážnosti mne míti neoblevovali.
Jób 29. - 25. Přišel-li jsem kdy k nim, sedal jsem na předním místě, a tak bydlil jsem jako král v vojště, když smutných potěšuje.
Jób 30. - 1. Nyní pak posmívají se mi mladší mne, jejichž bych otců nechtěl byl postaviti se psy stáda svého.
Jób 30. - 2. Ač síla rukou jejich k čemu by mi byla? Zmařena jest při nich starost jejich.
Jób 30. - 3. Nebo chudobou a hladem znuzeni, utíkali na planá, tmavá, soukromná a pustá místa.
Jób 30. - 4. Kteříž trhali zeliny po chrastinách, ano i koření, a jalovec za pokrm byl jim.
Jób 30. - 5. Z prostřed lidí vyháníni byli; povolávali za nimi, jako za zlodějem,
Jób 30. - 6. Tak že musili bydliti v výmolích potoků, v děrách země a skálí.
Jób 30. - 7. V chrastinách řvali, pod trní se shromažďovali,
Jób 30. - 8. Lidé nejnešlechetnější, nýbrž lidé bez poctivosti, menší váhy i než ta země.
Jób 30. - 9. Nyní, pravím, jsem jejich písničkou, jsa jim učiněn za přísloví.
Jób 30. - 10. V ošklivosti mne mají, vzdalují se mne, a na tvář mou nestydí se plvati.
Jób 30. - 11. Nebo Bůh mou vážnost odjal, a ssoužil mne; pročež uzdu před přítomností mou svrhli.
Jób 30. - 12. Po pravici mládež povstává, nohy mi podrážejí, tak že šlapáním protřeli ke mně stezky nešlechetnosti své.
Jób 30. - 13. Mou pak stezku zkazili, k bídě mé přidali, ač jim to nic nepomůže.
Jób 30. - 14. Jako širokou mezerou vskakují, a k vyplénění mému valí se.
Jób 30. - 15. Obrátily se na mne hrůzy, stihají jako vítr ochotnost mou, nebo jako oblak pomíjí zdraví mé.
Jób 30. - 16. A již ve mně rozlila se duše má, pochytili mne dnové trápení mého,
Jób 30. - 17. Kteréž v noci vrtá kosti mé ve mně; pročež ani nervové moji neodpočívají.
Jób 30. - 18. Oděv můj mění se pro násilnou moc bolesti, kteráž mne tak jako obojek sukně mé svírá.
Jób 30. - 19. Uvrhl mne do bláta, tak že jsem již podobný prachu a popelu.
Jób 30. - 20. Volám k tobě, ó Bože, a neslyšíš mne; postavuji se, ale nehledíš na mne.
Jób 30. - 21. Obrátils mi se v ukrutného nepřítele, silou ruky své mi odporuješ.
Jób 30. - 22. Vznášíš mne u vítr, sázíš mne na něj, a k rozplynutí mi přivodíš zdravý soud.
Jób 30. - 23. Nebo vím, že mne k smrti odkážeš, a do domu, do něhož se shromažďuje všeliký živý.
Jób 30. - 24. Jistě žeť nevztáhne Bůh do hrobu ruky, by pak, když je stírá, i volali.
Jób 30. - 25. Zdaliž jsem neplakal nad tím, kdož okoušel zlých dnů? Duše má kormoutila se nad nuzným.
Jób 30. - 26. Když jsem dobrého čekal, přišlo mi zlé; nadál jsem se světla, ale přišla mrákota.
Jób 30. - 27. Vnitřností mé zevřely, tak že se ještě neupokojily; předstihli mne dnové trápení.
Jób 30. - 28. Chodím osmahlý, ne od slunce, povstávaje, i mezi mnohými křičím.
Jób 30. - 29. Bratrem učiněn jsem draků, a tovaryšem mladých pstrosů.
Jób 30. - 30. Kůže má zčernala na mně, a kosti mé vyprahly od horkosti.
Jób 30. - 31. A protož v kvílení obrátila se harfa má, a píšťalka má v hlas plačících.
Jób 31. - 1. Smlouvu jsem učinil s očima svýma, a proč bych hleděl na pannu?
Jób 31. - 2. Nebo jaký jest díl od Boha s hůry, aneb dědictví od Všemohoucího s výsosti?
Jób 31. - 3. Zdaliž zahynutí nešlechetnému a pomsta zázračná činitelům nepravosti připravena není?
Jób 31. - 4. Zdaliž on nevidí cest mých, a všech kroků mých nepočítá?
Jób 31. - 5. Obíral-li jsem se s neupřímostí, a chvátala-li ke lsti noha má:
Jób 31. - 6. Nechť mne zváží na váze spravedlnosti, a přezví Bůh upřímost mou.
Jób 31. - 7. Uchýlil-li se krok můj s cesty, a za očima mýma odešlo-li srdce mé, a rukou mých chytila-li se jaká poškvrna:
Jób 31. - 8. Tedy co naseji, nechť jiný sní, a výstřelkové moji ať jsou vykořeněni.
Jób 31. - 9. Jestliže se dalo přivábiti srdce mé k ženě, a u dveří bližního svého činil-li jsem úklady:
Jób 31. - 10. Nechť mele jinému žena má, a nad ní ať se schylují jiní.
Jób 31. - 11. Neboť jest to nešlechetnost, a nepravost odsudku hodná.
Jób 31. - 12. Oheň ten zajisté by až do zahynutí žral, a všecku úrodu mou vykořenil.
Jób 31. - 13. Nechtěl-li jsem státi k soudu s služebníkem svým aneb děvkou svou v rozepři jejich se mnou?
Jób 31. - 14. Nebo co bych činil, kdyby povstal Bůh silný? A kdyby vyhledával, co bych odpověděl jemu?
Jób 31. - 15. Zdali ten, kterýž mne v břiše učinil, neučinil i jeho? A nesformoval nás hned v životě jeden a týž?
Jób 31. - 16. Odepřel-li jsem žádosti nuzných, a oči vdovy jestliže jsem kormoutil?
Jób 31. - 17. A jedl-li jsem skyvu svou sám, a nejedl-li i sirotek z ní?
Jób 31. - 18. Poněvadž od mladosti mé rostl se mnou jako u otce, a od života matky své býval jsem vdově za vůdce.
Jób 31. - 19. Díval-li jsem se na koho, že by hynul, nemaje šatů, a nuzný že by neměl oděvu?
Jób 31. - 20. Nedobrořečila-li mi bedra jeho, že rounem beranů mých se zahřel?
Jób 31. - 21. Opřáhl-li jsem na sirotka rukou svou, když jsem v bráně viděl pomoc svou:
Jób 31. - 22. Lopatka má od svých plecí nechť odpadne, a ruka má z kloubu svého ať se vylomí.
Jób 31. - 23. Nebo jsem se bál, aby mne Bůh nesetřel, jehož bych velebnosti nikoli neznikl.
Jób 31. - 24. Skládal-li jsem v zlatě naději svou, aneb hrudě zlata říkal-li jsem: Doufání mé?
Jób 31. - 25. Veselil-li jsem se z toho, že bylo rozmnoženo zboží mé, a že ho množství nabyla ruka má?
Jób 31. - 26. Hleděl-li jsem na světlost slunce svítícího, a na měsíc spanile chodící,
Jób 31. - 27. Tak že by se tajně dalo svésti srdce mé, a že by líbala ústa má ruku mou?
Jób 31. - 28. I toť by byla nepravost odsudku hodná; neboť bych tím zapíral Boha silného nejvyššího.
Jób 31. - 29. Radoval-li jsem se z neštěstí toho, kterýž mne nenáviděl, a plésal-li jsem, když se mu zle vedlo?
Jób 31. - 30. Nedopustilť jsem zajisté hřešiti ani ústům svým, abych zlořečení žádal duši jeho.
Jób 31. - 31. Jestliže neříkala čeládka má: Ó by nám dal někdo masa toho; nemůžeme se ani najísti?
Jób 31. - 32. Nebo vně nenocoval host, dvéře své pocestnému otvíral jsem.
Jób 31. - 33. Přikrýval-li jsem jako jiní lidé přestoupení svá, skrývaje v skrýši své nepravost svou?
Jób 31. - 34. A ač bych byl mohl škoditi množství velikému, ale pohanění rodů děsilo mne; protož jsem mlčel, nevycházeje ani ze dveří.
Jób 31. - 35. Ó bych měl toho, kterýž by mne vyslyšel. Ale aj, totoť jest znamení mé: Všemohoucí sám bude odpovídati za mne, a kniha, kterouž sepsal odpůrce můj.
Jób 31. - 36. Víť Bůh, nenosil-li bych ji na rameni svém, neotočil-li bych ji sobě místo koruny.
Jób 31. - 37. Počet kroků svých oznámil bych jemu, jako kníže přiblížil bych se k němu.
Jób 31. - 38. Jestliže proti mně země má volala, tolikéž i záhonové její plakali,
Jób 31. - 39. Jídal-li jsem úrody její bez peněz, a duši držitelů jejich přivodil-li jsem k vzdychání:
Jób 31. - 40. Místo pšenice nechť vzejde trní, a místo ječmene koukol.
Jób 31. - 41. Skonávají se slova Jobova.
Jób 32. - 1. A když přestali ti tři muži odpovídati Jobovi, proto že se spravedlivý sobě zdál,
Jób 32. - 2. Tedy rozpáliv se hněvem Elihu, syn Barachele Buzitského z rodu Syrského, na Joba, rozhněval se, proto že spravedlivější pravil býti duši svou nad Boha.
Jób 32. - 3. Ano i na ty tři z přátel jeho roznítil se hněv jeho, proto že nenalézajíce odpovědi, však potupovali Joba.
Jób 32. - 4. Nebo Elihu očekával na Joba a na ně s řečí, proto že starší byli věkem než on.
Jób 32. - 5. Ale vida Elihu, že nebylo žádné odpovědi v ústech těch tří mužů, zažhl se v hněvě svém.
Jób 32. - 6. I mluvil Elihu syn Barachele Buzitského, řka: Já jsem nejmladší, vy pak jste starci, pročež ostýchaje se, nesměl jsem vám oznámiti zdání svého.
Jób 32. - 7. Myslil jsem: Staří mluviti budou, a mnoho let mající v známost uvedou moudrost.
Jób 32. - 8. Ale vidím, že Duch Boží v člověku a nadšení Všemohoucího činí lidi rozumné.
Jób 32. - 9. Slavní ne vždycky jsou moudří, aniž starci vždycky rozumějí soudu.
Jób 32. - 10. A protož pravím: Poslouchejte mne, oznámím i já také zdání své.
Jób 32. - 11. Aj, očekával jsem na slova vaše, poslouchal jsem důvodů vašich dotud, dokudž jste vyhledávali řeči,
Jób 32. - 12. A bedlivě vás soudě, spatřil jsem, že žádného není, kdo by Joba přemohl, není z vás žádného, ješto by odpovídal řečem jeho.
Jób 32. - 13. Ale díte snad: Nalezli jsme moudrost, Bůh silný stihá jej, ne člověk.
Jób 32. - 14. Odpovím: Ač Job neobracel proti mně řeči, a však slovy vašimi nebudu jemu odpovídati.
Jób 32. - 15. Bojí se, neodpovídají více, zavrhli od sebe slova.
Jób 32. - 16. Čekal jsem zajisté, však poněvadž nemluví, ale mlčí, a neodpovídají více,
Jób 32. - 17. Odpovím i já také za sebe, oznámím zdání své i já.
Jób 32. - 18. Nebo pln jsem řečí, těsno ve mně duchu života mého.
Jób 32. - 19. Aj, břicho mé jest jako mest nemající průduchu, jako sudové noví rozpuklo by se.
Jób 32. - 20. Mluviti budu, a vydchnu sobě, otevru rty své, a odpovídati budu.
Jób 32. - 21. Nebuduť pak šetřiti osoby žádného, a k člověku bez proměňování jména mluviti budu.
Jób 32. - 22. Nebo neumím jmen proměňovati, nebo tudíž by mne zachvátil stvořitel můj.
Jób 33. - 1. Slyšiž tedy, prosím, Jobe, řeči mé, a všech slov mých ušima svýma pozoruj.
Jób 33. - 2. Aj, jižť otvírám ústa svá, mluví jazyk můj v ústech mých.
Jób 33. - 3. Upřímost srdce mého a umění vynesou rtové moji.
Jób 33. - 4. Duch Boha silného učinil mne, a dchnutí Všemohoucího dalo mi život.
Jób 33. - 5. Můžeš-li, odpovídej mi, připrav se proti mně, a postav se.
Jób 33. - 6. Aj, já podlé žádosti tvé buduť místo Boha silného; z bláta sformován jsem i já.
Jób 33. - 7. Pročež strach ze mne nepředěsí tě, a ruka má nebudeť k obtížení.
Jób 33. - 8. Řekl jsi pak přede mnou, a hlas ten řečí tvých slyšel jsem:
Jób 33. - 9. Čist jsem, bez přestoupení, nevinný jsem, a nepravosti při mně není.
Jób 33. - 10. Aj, příčiny ku potření mne shledal Bůh, klade mne sobě za nepřítele,
Jób 33. - 11. Svírá poutami nohy mé, střeže všech stezek mých.
Jób 33. - 12. Aj, tím nejsi spravedliv, odpovídám tobě, nebo větší jest Bůh nežli člověk.
Jób 33. - 13. Oč se s ním nesnadníš? Žeť všech svých věcí nezjevuje?
Jób 33. - 14. Ano jednou mluví Bůh silný, i dvakrát, a nešetří toho člověk.
Jób 33. - 15. Skrze sny u vidění nočním, když připadá hluboký sen na lidi ve spaní na ložci,
Jób 33. - 16. Tehdáž odkrývá ucho lidem, a čemu je učí, to zpečeťuje,
Jób 33. - 17. Aby odtrhl člověka od skutku zlého, a pýchu od muže vzdálil,
Jób 33. - 18. A zachoval duši jeho od jámy, a život jeho aby netrefil na meč.
Jób 33. - 19. Tresce i bolestí na lůži jeho, a všecky kosti jeho násilnou nemocí,
Jób 33. - 20. Tak že sobě život jeho oškliví pokrm, a duše jeho krmi nejlahodnější.
Jób 33. - 21. Hyne tělo jeho patrně, a vyhlédají kosti jeho, jichž prvé nebylo vídati.
Jób 33. - 22. A tak bývá blízká hrobu duše jeho, a život jeho smrtelných ran.
Jób 33. - 23. Však bude-li míti anděla vykladače jednoho z tisíce, kterýž by za člověka oznámil pokání jeho:
Jób 33. - 24. Tedy smiluje se nad ním, a dí: Vyprosť jej, ať nesstoupí do porušení, oblíbilť jsem mzdu vyplacení.
Jób 33. - 25. I odmladne tělo jeho nad dítěcí, a navrátí se ke dnům mladosti své.
Jób 33. - 26. Kořiti se bude Bohu, a zamiluje jej, a patřiti bude na něj tváří ochotnou; nadto navrátí člověku spravedlnost jeho.
Jób 33. - 27. Kterýž hledě na lidi, řekne: Zhřešilť jsem byl, a to, což pravého bylo, převrátil jsem, ale nebylo mi to prospěšné.
Jób 33. - 28. Bůh však vykoupil duši mou, aby nešla do jámy, a život můj, aby světlo spatřoval.
Jób 33. - 29. Aj, všeckoť to dělá Bůh silný dvakrát i třikrát při člověku,
Jób 33. - 30. Aby odvrátil duši jeho od jámy, a aby osvícen byl světlem živých.
Jób 33. - 31. Pozoruj, Jobe, poslouchej mne, mlč, ať já mluvím.
Jób 33. - 32. Jestliže máš slova, odpovídej mi, nebo bych chtěl ospravedlniti tebe.
Jób 33. - 33. Pakli nic, ty mne poslouchej; mlč, a poučím tě moudrosti.
Jób 34. - 1. Ještě mluvil Elihu, a řekl:
Jób 34. - 2. Poslouchejte, moudří, řečí mých, a rozumní, ušima pozorujte.
Jób 34. - 3. Nebo ucho řečí zkušuje, tak jako dásně okoušejí pokrmu.
Jób 34. - 4. Soud sobě zvolme, a vyhledejme mezi sebou, co by bylo dobrého.
Jób 34. - 5. Nebo řekl Job: Spravedliv jsem, a Bůh silný zavrhl při mou.
Jób 34. - 6. Své-liž bych pře ukrývati měl? Přeplněna jest bolestí rána má bez provinění.
Jób 34. - 7. Který muž jest podobný Jobovi, ješto by pil posměch jako vodu?
Jób 34. - 8. A že by všel v tovaryšství s činiteli nepravosti, a chodil by s lidmi nešlechetnými?
Jób 34. - 9. Nebo řekl: Neprospívá to člověku líbiti se Bohu.
Jób 34. - 10. A protož, muži rozumní, poslouchejte mne. Odstup od Boha silného nešlechetnost a od Všemohoucího nepravost.
Jób 34. - 11. Nebo on podlé skutků člověka odplací, a podlé toho, jaká jest čí cesta, působí, aby to nalézal.
Jób 34. - 12. A naprosto Bůh silný nečiní nic nešlechetně, a Všemohoucí nepřevrací soudu.
Jób 34. - 13. Kdo svěřil jemu zemi? A kdo zpořádal všecken okršlek?
Jób 34. - 14. Kdyby se na něj obrátil, a ducha jeho i duši jeho k sobě vzal,
Jób 34. - 15. Umřelo by všeliké tělo pojednou, a tak by člověk do prachu se navrátil.
Jób 34. - 16. Máš-li tedy rozum, poslyš toho, pusť v uši své hlas řečí mých.
Jób 34. - 17. Ješto ten, kterýž by v nenávisti měl soud, zdaliž by panovati mohl? Čili toho, jenž jest svrchovaně spravedlivý, za nešlechetného vyhlásíš?
Jób 34. - 18. Zdaliž sluší králi říci: Ó nešlechetný, a šlechticům: Ó bezbožní?
Jób 34. - 19. Mnohem méně tomu, kterýž nepřijímá osob knížat, aniž u něho má přednost urozený před nuzným; nebo dílo rukou jeho jsou všickni.
Jób 34. - 20. V okamžení umírají, třebas o půl noci postrčeni bývají lidé, a pomíjejí, a zachvácen bývá silný ne rukou lidskou.
Jób 34. - 21. Nebo oči jeho hledí na cesty člověka, a všecky kroky jeho on spatřuje.
Jób 34. - 22. Neníť žádných temností, ani stínu smrti, kdež by se skryli činitelé nepravosti.
Jób 34. - 23. Aniž zajisté vzkládá na koho více, tak aby se s Bohem silným souditi mohl.
Jób 34. - 24. Pyšné stírá bez počtu, a postavuje jiné na místa jejich.
Jób 34. - 25. Nebo zná skutky jejich; pročež na ně obrací noc, a potříni bývají.
Jób 34. - 26. Jakožto bezbožné rozráží je na místě patrném,
Jób 34. - 27. Proto že odstoupili od něho, a žádných cest jeho nešetřili,
Jób 34. - 28. Aby dokázal, že připouští k sobě křik nuzného, a volání chudých že vyslýchá.
Jób 34. - 29. (Nebo když on spokojí, kdo znepokojí? A když skryje tvář svou, kdo jej spatří?)Tak celý národ, jako i každého člověka jednostejně,
Jób 34. - 30. Aby nekraloval člověk pokrytý, aby nebylo lidem ourazu.
Jób 34. - 31. Jistě žeť k Bohu silnému raději toto mluveno býti má: Ponesuť, nezruším.
Jób 34. - 32. Mimo to, nevidím-li čeho, ty vyuč mne; jestliže jsem nepravost páchal, neučiním toho víc.
Jób 34. - 33. Nebo zdali vedlé tvého zdání odplacovati má, že bys ty toho neliboval, že bys ono zvoloval, a ne on? Pakli co víš jiného, mluv.
Jób 34. - 34. Muži rozumní se mnou řeknou, i každý moudrý poslouchaje mne,
Jób 34. - 35. Že Job hloupě mluví, a slova jeho nejsou rozumná.
Jób 34. - 36. Ó by zkušen byl Job dokonale, pro odmlouvání nám jako lidem nepravým,
Jób 34. - 37. Poněvadž k hříchu svému přidává i nešlechetnost, mezi námi také jen chloubu svou vynáší, a rozmnožuje řeči své proti Bohu.
Jób 35. - 1. Ještě mluvil Elihu, a řekl:
Jób 35. - 2. Domníváš-liž se, že jsi to s soudem řekl: Spravedlnost má převyšuje Boží?
Jób 35. - 3. Nebo jsi řekl: Co mi prospěje, jaký užitek budu míti, bych i nehřešil?
Jób 35. - 4. Já odpovím tobě místně, i tovaryšům tvým s tebou.
Jób 35. - 5. Pohleď na nebe a viz, anobrž spatř oblaky, vyšší, než-lis ty.
Jób 35. - 6. Jestliže bys hřešil, co svedeš proti němu? A byť se i rozmnožily nešlechetnosti tvé, co mu uškodíš?
Jób 35. - 7. Budeš-li spravedlivý, čeho mu udělíš? Aneb co z ruky tvé vezme?
Jób 35. - 8. Každémuť člověku bezbožnost jeho uškodí, a synu člověka spravedlnost jeho prospěje.
Jób 35. - 9. Z množství nátisk trpících, kteréž k tomu přivodí, aby úpěli a křičeli pro ukrutnost povýšených,
Jób 35. - 10. Žádný neříká: Kde jest Bůh stvořitel můj? Ješto on dává zpěv i v noci.
Jób 35. - 11. On vyučuje nás nad hovada zemská, a nad ptactvo nebeské moudřejší nás činí.
Jób 35. - 12. Tehdáž volají-li pro pýchu zlých, nebývají vyslyšáni.
Jób 35. - 13. A jistě žeť ošemetnosti nevyslýchá Bůh silný, a Všemohoucí nepatří na ni.
Jób 35. - 14. Mnohem méně, jestliže díš: Nepatříš na to. Sám s sebou vejdi v soud před ním, a doufej v něho.
Jób 35. - 15. Ale nyní poněvadž nic není těch věcí, navštívil jej hněv jeho; nebo nechce znáti hojnosti této veliké.
Jób 35. - 16. A protož marně Job otvírá ústa svá, hloupě rozmnožuje řeči své.
Jób 36. - 1. Zatím přidal Elihu, a řekl:
Jób 36. - 2. Postrp mne maličko, a oznámímť šíře; neboť mám ještě, co bych za Boha mluvil.
Jób 36. - 3. Vynesu smysl svůj zdaleka, a stvořiteli svému přivlastním spravedlnost.
Jób 36. - 4. V pravdě, žeť nebudou lživé řeči mé; zdravě smýšlejícího máš mne s sebou.
Jób 36. - 5. Aj, Bůh silný mocný jest, aniž svých zamítá; silný jest, a srdce udatného.
Jób 36. - 6. Neobživuje bezbožného, chudým pak k soudu dopomáhá.
Jób 36. - 7. Neodvrací od spravedlivého očí svých, nýbrž s králi na stolici sází je na věky, i bývají zvýšeni.
Jób 36. - 8. Pakli by poutami sevříni byli, zapleteni jsouce provazy ssoužení:
Jób 36. - 9. Tudy jim v známost uvodí hřích jejich, a že přestoupení jejich se ssilila.
Jób 36. - 10. A tak otvírá sluch jejich, aby se napravili, anobrž mluví jim, aby se navrátili od nepravosti.
Jób 36. - 11. Uposlechnou-li a budou-li jemu sloužiti, stráví dny své v dobrém, a léta svá v potěšení.
Jób 36. - 12. Pakli neuposlechnou, od meče sejdou, a pozdychají bez umění.
Jób 36. - 13. Nebo kteříž jsou nečistého srdce, přivětšují hněvu, aniž k němu volají, když by je ssoužil.
Jób 36. - 14. Protož umírá v mladosti duše jejich, a život jejich s smilníky.
Jób 36. - 15. Vytrhuje, pravím, ssouženého z jeho ssoužení, a ty, jejichž sluch otvírá, v trápení.
Jób 36. - 16. A tak by i tebe přenesl z prostředku úzkosti na širokost, kdež není stěsnění, a byl by pokojný stůl tvůj tukem oplývající.
Jób 36. - 17. Ale ty zasloužils, abys jako bezbožný souzen byl; soud a právo na tě dochází.
Jób 36. - 18. Jistě strach, aby tě neuvrhl Bůh u větší ránu, tak že by jakkoli veliká výplaty mzda, tebe nevyprostila.
Jób 36. - 19. Zdaliž by sobě co vážil bohatství tvého? Jistě ani nejvýbornějšího zlata, ani jakékoli síly neb moci tvé.
Jób 36. - 20. Nechvátejž tedy k noci, v kterouž odcházejí lidé na místo své.
Jób 36. - 21. Hleď, abys se neohlédal na marnost, zvoluje ji raději, nežli ssoužení.
Jób 36. - 22. Aj, Bůh silný nejvyšší jest mocí svou. Kdo jemu podobný učitel?
Jób 36. - 23. Kdo jemu vyměřil cestu jeho? Kdo jemu smí říci: Činíš nepravost?
Jób 36. - 24. Pamětliv buď raději, abys vyvyšoval dílo jeho, kteréž spatřují lidé,
Jób 36. - 25. Kteréž, pravím, všickni lidé vidí, na něž člověk patří zdaleka.
Jób 36. - 26. Nebo Bůh silný tak jest veliký, že ho nemůžeme poznati, počet let jeho jest nevystižitelný.
Jób 36. - 27. On zajisté vyvodí krůpěje vod, kteréž vylévají déšť z oblaků jeho,
Jób 36. - 28. Když se rozpouštějí oblakové, a kropí na mnohé lidi.
Jób 36. - 29. (Anobrž vyrozumí-li kdo roztažení oblaků, a zvuku stánku jeho,
Jób 36. - 30. Jak rozprostírá nad ním světlo své, aneb všecko moře přikrývá?
Jób 36. - 31. Skrze ty věci zajisté tresce lidi, a též dává pokrmu hojnost.
Jób 36. - 32. Oblaky zakrývá světlo, a přikazuje mu ukrývati se za to, co je potkává.)
Jób 36. - 33. Ohlašuje o něm zvuk jeho, též dobytek, a to hned, když pára zhůru vstupuje.
Jób 36. - 34. Takéť se i nad tím děsí srdce mé, až se pohybuje z místa svého.
Jób 37. - 1. Poslouchejte pilně hřmotného hlasu jeho, a zvuku z úst jeho pocházejícího.
Jób 37. - 2. Pode všecka nebesa jej rozprostírá, a světlo své k krajům země.
Jób 37. - 3. Za nímž zvučí hlukem, a hřímá hlasem důstojnosti své, aniž mešká s jinými věcmi, když se slýchá hlas jeho.
Jób 37. - 4. Bůh silný hřímá hlasem svým předivně, činí veliké věci, a však nemůžeme rozuměti, jak.
Jób 37. - 5. Sněhu zajisté říká: Buď na zemi, tolikéž pršce dešťové, ano i přívalu násilnému.
Jób 37. - 6. Zavírá ruku všelikého člověka, aby žádný z lidí nemohl konati díla svého.
Jób 37. - 7. Tehdáž i zvěř vchází do skrýše, a v peleších svých obývá.
Jób 37. - 8. Z skrýše vychází vichřice, a od půlnoční strany zima.
Jób 37. - 9. Dchnutím Bůh silný dává mráz, až se široké vody zavírají.
Jób 37. - 10. Také i při svlažování země pohybuje oblakem, a rozhání mračno světlem svým.
Jób 37. - 11. A tentýž sem i tam obrací se moudrostí jeho, aby činil, což by mu koli přikázal na tváři okršlku zemského.
Jób 37. - 12. Buď k trestání, neb pro zemi svou, buď k prokazování dobrotivosti, spraví to, že se postaví.
Jób 37. - 13. Pozorujž toho, Jobe, zastav se a podívej se divům Boha silného.
Jób 37. - 14. Víš-li, kdy Bůh ukládá co o těch věcech, aneb kdy chce osvěcovati světlem oblaky své?
Jób 37. - 15. Znáš-li, jak se vznášejí oblakové, a jiné divy dokonalého v uměních?
Jób 37. - 16. A že tě roucho tvé zahřívati bude, když Bůh zemi pokojnou činí větry poledními?
Jób 37. - 17. Roztahoval-li jsi s ním nebesa trvánlivá, k zrcadlu slitému podobná?
Jób 37. - 18. Poukaž nám, co bychom řekli jemu; nebo nemůžeme ani řeči zpořádati pro temnost.
Jób 37. - 19. Zdaž jemu kdo oznámí, co bych já mluvil? Pakli by kdo za mne mluvil, jistě že by byl sehlcen.
Jób 37. - 20. Ano nyní nemohou patřiti lidé na světlo, když jest jasné na oblacích, když je vítr prochází a vyčišťuje,
Jób 37. - 21. Od půlnoční strany s jasnem jako zlato přicházeje, ale v Bohu hroznější jest sláva.
Jób 37. - 22. Všemohoucí, jehož vystihnouti nemůžeme, ač jest veliký v moci, však soudem a přísnou spravedlností netrápí.
Jób 37. - 23. Protož bojí se ho lidé; neohlédá se na žádného z těch, kdož jsou moudrého srdce.
Jób 38. - 1. Tedy odpověděl Hospodin Jobovi z vichru, a řekl:
Jób 38. - 2. Kdož jest to, jenž zatemňuje radu řečmi neumělými?
Jób 38. - 3. Přepaš nyní jako muž bedra svá, a nač se tebe tázati budu, oznam mi.
Jób 38. - 4. Kdes byl, když jsem zakládal zemi? Pověz, jestliže máš rozum.
Jób 38. - 5. Kdo rozměřil ji, víš-li? Aneb kdo vztáhl pravidlo na ni?
Jób 38. - 6. Na čem podstavkové její upevněni jsou? Aneb kdo založil úhelný kámen její,
Jób 38. - 7. Když prozpěvovaly spolu hvězdy jitřní, a plésali všickni synové Boží?
Jób 38. - 8. Aneb kdo zavřel jako dveřmi moře, když vyšlo z života, a zjevilo se?
Jób 38. - 9. Když jsem mu položil oblak za oděv, a mrákotu místo plének jeho,
Jób 38. - 10. Když jsem jemu uložil úsudek svůj, přistaviv závory a dvéře,
Jób 38. - 11. I řekl jsem: Až potud vycházeti budeš, a dále nic, tu, pravím, skládati budeš dutí vlnobití svého.
Jób 38. - 12. Zdaž jsi kdy za dnů svých rozkázal jitru? Ukázal-lis záři jitřní místo její,
Jób 38. - 13. Aby uchvacovala kraje země, a bezbožní aby z ní vymítáni byli?
Jób 38. - 14. Tak aby proměnu přijímala jako vosk pečetní, oni pak aby nedlouho stáli jako roucho,
Jób 38. - 15. A aby bezbožným zbraňováno bylo světla jejich, a rámě vyvýšené zlámáno bylo?
Jób 38. - 16. Přišel-lis až k hlubinám mořským? A u vnitřnosti propasti chodil-lis?
Jób 38. - 17. Jsou-li tobě zjeveny brány smrti? A brány stínu smrti viděl-lis?
Jób 38. - 18. Shlédl-lis širokosti země? Oznam, jestliže ji znáš všecku.
Jób 38. - 19. Která jest cesta k obydlí světla, a které místo temností,
Jób 38. - 20. Že bys je pojal v meze jeho, poněvadž bys srozumíval stezkám domu jeho?
Jób 38. - 21. Věděl-lis tehdáž, že jsi měl se naroditi, a počet dnů tvých jak veliký býti má?
Jób 38. - 22. Přišel-lis až ku pokladům sněhu? A poklady krupobití viděl-lis,
Jób 38. - 23. Kteréž chovám k času ssoužení, ke dni bitvy a boje?
Jób 38. - 24. Kterými se cestami rozděluje světlo, kteréž rozhání východní vítr po zemi?
Jób 38. - 25. Kdo rozdělil povodní tok, a cestu blýskání hromovému,
Jób 38. - 26. Tak aby pršel déšť i na tu zemi, kdež není lidí, na poušť, kdež není člověka,
Jób 38. - 27. Aby zapájel místa planá a pustá, a k zrůstu přivodil trávu mladistvou?
Jób 38. - 28. Má-liž déšť otce? A kdo plodí krůpěje rosy?
Jób 38. - 29. Z čího života vychází mráz? A jíní nebeské kdo plodí?
Jób 38. - 30. Až i vody jako v kámen se proměňují, a svrchek propasti zamrzá.
Jób 38. - 31. Zdali zavázati můžeš rozkoše Kuřátek, aneb stahování Orionovo rozvázati?
Jób 38. - 32. Můžeš-li vyvoditi hvězdy polední v čas jistý, aneb Arktura s syny jeho povedeš-li?
Jób 38. - 33. Znáš-li řád nebes? Můžeš-li spravovati panování jejich na zemi?
Jób 38. - 34. Můžeš-li pozdvihnouti k oblaku hlasu svého, aby hojnost vod přikryla tebe?
Jób 38. - 35. Ty-liž vypustíš blýskání, aby vycházela? Zdaliž řeknou tobě: Aj teď jsme?
Jób 38. - 36. Kdo složil u vnitřnostech lidských moudrost? Aneb kdo dal rozumu stižitelnost?
Jób 38. - 37. Kdo vypravovati bude o nebesích moudře? A láhvice nebeské kdo nastrojuje,
Jób 38. - 38. Aby svlažená země zase stuhnouti mohla, a hrudy se v hromadě držely?
Jób 38. - 39. Honíš-liž ty lvu loupež? A hltavost lvíčat naplňuješ-liž,
Jób 38. - 40. Když se stulují v peleších svých, ustavičně z skrýší čihajíce?
Jób 38. - 41. Kdo připravuje krkavci pokrm jeho, když mladí jeho k Bohu silnému volají, a toulají se sem i tam pro nedostatek pokrmu?
Jób 39. - 1. Víš-li, kterého času rodí kamsíkové, a laň ku porodu pracující spatřil-lis?
Jób 39. - 2. Máš-li v počtu měsíce, kteréž vyplňují? Znáš-li, pravím, čas porodu jejich?
Jób 39. - 3. Jak se kladou, plod svůj utiskají, a s bolestí ho pozbývají?
Jób 39. - 4. Jak se zmocňují mladí jejich, i odchovávají picí polní, a vycházejíce, nenavracují se k nim?
Jób 39. - 5. Kdo propustil zvěř, aby byla svobodná? A řemení divokého osla kdo rozvázal?
Jób 39. - 6. Jemuž jsem dal pustinu místo domu jeho, a místo příbytku jeho zemi slatinnou.
Jób 39. - 7. Posmívá se hluku městskému, a na křikání toho, kdož by jej honil, nic nedbá.
Jób 39. - 8. To, což nachází v horách, jest pastva jeho; nebo toliko zeliny hledá.
Jób 39. - 9. Svolí-liž jednorožec, aby tobě sloužil, a u jeslí tvých aby nocoval?
Jób 39. - 10. Připřáhneš-liž provazem jednorožce k orání? Bude-liž vláčeti brázdy za tebou?
Jób 39. - 11. Zdaž se na něj ubezpečíš, proto že jest veliká síla jeho, a poručíš jemu svou práci?
Jób 39. - 12. Zdaž se jemu dověříš, že sveze semeno tvé, a na humno tvé shromáždí?
Jób 39. - 13. Ty-lis dal pávům křídlo pěkné, aneb péro čápu neb pstrosu?
Jób 39. - 14. A že opouští na zemi vejce svá, ačkoli je v prachu osedí,
Jób 39. - 15. Nic nemysle, že by je noha potlačiti, aneb zvěř polní pošlapati mohla?
Jób 39. - 16. Tak se zatvrzuje k mladým svým, jako by jich neměl; jako by neužitečná byla práce jeho, tak jest bez starosti.
Jób 39. - 17. Nebo nedal jemu Bůh moudrosti, aniž mu udělil rozumnosti.
Jób 39. - 18. Časem svým zhůru se vznášeje, posmívá se koni i jezdci jeho.
Jób 39. - 19. Zdaž ty dáti můžeš koni sílu? Ty-li ozdobíš šíji jeho řehtáním?
Jób 39. - 20. Zdali jej zastrašíš jako kobylku? Anobrž frkání chřípí jeho strašlivé jest.
Jób 39. - 21. Kopá důl, a pléše v síle své, vycházeje vstříc i zbroji.
Jób 39. - 22. Směje se strachu, aniž se leká, aniž ustupuje zpátkem před ostrostí meče,
Jób 39. - 23. Ač i toul na něm chřestí, a blyští se dřevce a kopí.
Jób 39. - 24. S hřmotem a s hněvem kopá zemi, aniž pokojně stojí k zvuku trouby.
Jób 39. - 25. Anobrž k zvuku trouby řehce, a zdaleka cítí boj, hluk knížat a prokřikování.
Jób 39. - 26. Zdali podlé rozumu tvého létá jestřáb, roztahuje křídla svá na poledne?
Jób 39. - 27. Zdali k rozkazu tvému zhůru se vznáší orlice, a vysoko se hnízdí?
Jób 39. - 28. Na skále přebývá, přebývá na špičaté skále jako na hradě,
Jób 39. - 29. Odkudž hledá pokrmu, kterýž z daleka očima svýma spatřuje.
Jób 39. - 30. Ano i mladí její střebí krev, a kde těla mrtvá, tu i ona jest.
Jób 39. - 31. A tak odpovídaje Hospodin Jobovi, řekl:
Jób 39. - 32. Zdali hádající se s Všemohoucím obviní jej? Kdo chce viniti Boha, nechť odpoví na to.
Jób 39. - 33. Tehdy odpověděl Job Hospodinu a řekl:
Jób 39. - 34. Aj, chaternýť jsem, což bych odpovídal tobě? Ruku svou kladu na ústa svá.
Jób 39. - 35. Jednou jsem mluvil, ale nebudu již odmlouvati, nýbrž i podruhé, ale nebudu více přidávati.
Jób 40. - 1. Ještě odpovídaje Hospodin z vichru Jobovi, i řekl:
Jób 40. - 2. Přepaš nyní jako muž bedra svá, a nač se tebe tázati budu, oznam mi.
Jób 40. - 3. Zdaliž pak i soud můj zrušiti chceš? Což mne odsoudíš, jen abys se sám ospravedlnil?
Jób 40. - 4. Čili máš rámě jako Bůh silný, a hlasem jako on hřímáš?
Jób 40. - 5. Ozdobiž se nyní vyvýšeností a důstojností, v slávu a okrasu oblec se.
Jób 40. - 6. Rozprostři prchlivost hněvu svého, a pohleď na všelikého pyšného, a sniž ho.
Jób 40. - 7. Pohleď, pravím, na všelikého pyšného, a sehni jej, anobrž setři bezbožné na místě jejich.
Jób 40. - 8. Skrej je v prachu spolu, tvář jejich zavěž v skrytě.
Jób 40. - 9. A tak i já budu tě oslavovati, že tě zachovává pravice tvá.
Jób 40. - 10. Aj, hle slon, jejž jsem jako i tebe učinil, trávu jí jako vůl.
Jób 40. - 11. Aj, hle moc jeho v bedrách jeho, a síla jeho v pupku břicha jeho.
Jób 40. - 12. Jak chce, ohání ocasem svým, ačkoli jest jako cedr; žily lůna jeho jako ratolesti jsou spletené.
Jób 40. - 13. Kosti jeho jako trouby měděné, hnátové jeho jako sochor železný.
Jób 40. - 14. Onť jest přední z účinků Boha silného, učinitel jeho sám na něj doložiti může meč svůj.
Jób 40. - 15. Hory zajisté přinášejí mu pastvu, a všecka zvěř polní hrá tam.
Jób 40. - 16. V stínu léhá, v soukromí mezi třtím a bahnem.
Jób 40. - 17. Dříví stín dávající stínem svým jej přikrývá, a vrbí potoční obkličuje jej.
Jób 40. - 18. Aj, zadržuje řeku tak, že nemůže pospíchati; tuší sobě, že požře Jordán v ústa svá.
Jób 40. - 19. Zdaž kdo před očima jeho polapí jej, aneb provazy protáhne chřípě jeho?
Jób 40. - 20. Vytáhneš-liž velryba udicí, aneb provazem pohříženým až k jazyku jeho?
Jób 40. - 21. Zdali dáš kroužek na chřípě jeho, aneb hákem probodneš čelist jeho?
Jób 40. - 22. Zdaž se obrátí k tobě s prosbami, aneb mluviti bude tobě lahodně?
Jób 40. - 23. Učiní-liž smlouvu s tebou? Přijmeš-liž jej za služebníka věčného?
Jób 40. - 24. Zdaž budeš s ním hráti jako s ptáčkem, aneb přivážeš jej dětem svým?
Jób 40. - 25. Přistrojí-liž sobě hody z něho společníci, a rozdělí-liž jej mezi kupce?
Jób 40. - 26. Zdaž naplníš háky kůži jeho, a vidlicemi rybářskými hlavu jeho?
Jób 40. - 27. Vztáhni jen na něj ruku svou, a neučiníš zmínky o boji.
Jób 40. - 28. Aj, naděje o polapení jeho mylná jest. Zdaž i k spatření jeho člověk nebývá poražen?
Jób 41. - 1. Není žádného tak smělého, kdo by jej zbudil, kdož tedy postaví se přede mnou?
Jób 41. - 2. Kdo mne čím předšel, abych se jemu odplacel? Cožkoli jest pode vším nebem, mé jest.
Jób 41. - 3. Nebudu mlčeti o údech jeho, a o síle výborného sformování jeho.
Jób 41. - 4. Kdo odkryl svrchek oděvu jeho? S dvojitými udidly svými kdo k němu přistoupí?
Jób 41. - 5. Vrata úst jeho kdo otevře? Okolo zubů jeho jest hrůza.
Jób 41. - 6. Šupiny jeho pevné jako štítové sevřené velmi tuze.
Jób 41. - 7. Jedna druhé tak blízko jest, že ani vítr nevchází mezi ně.
Jób 41. - 8. Jedna druhé se přídrží, a nedělí se.
Jób 41. - 9. Od kýchání jeho zažžehá se světlo, a oči jeho jsou jako záře svitání.
Jób 41. - 10. Z úst jeho jako pochodně vycházejí, a jiskry ohnivé vyskakují.
Jób 41. - 11. Z chřípí jeho vychází dým, jako z kotla vroucího aneb hrnce.
Jób 41. - 12. Dýchání jeho uhlí rozpaluje, a plamen z úst jeho vychází.
Jób 41. - 13. V šíji jeho přebývá síla, a před ním utíká žalost.
Jób 41. - 14. Kusové masa jeho drží se spolu; celistvé jest v něm, aniž se rozdrobuje.
Jób 41. - 15. Srdce jeho tuhé jest jako kámen, tak tuhé, jako úlomek zpodního žernovu.
Jób 41. - 16. Vyskýtání jeho bojí se nejsilnější, až se strachem i vyčišťují.
Jób 41. - 17. Meč stihající jej neostojí, ani kopí, šíp neb i pancíř.
Jób 41. - 18. Pokládá železo za plevy, ocel za dřevo shnilé.
Jób 41. - 19. Nezahání ho střela, v stéblo obrací se jemu kamení prakové.
Jób 41. - 20. Za stéblo počítá střelbu, a posmívá se šermování kopím.
Jób 41. - 21. Pod ním ostré střepiny, stele sobě na věci špičaté jako na blátě.
Jób 41. - 22. Působí, aby vřelo v hlubině jako v kotle, a kormoutilo se moře jako v moždíři.
Jób 41. - 23. Za sebou patrnou činí stezku, až sezdá, že propast má šediny.
Jób 41. - 24. Žádného není na zemi jemu podobného, aby tak učiněn byl bez strachu.
Jób 41. - 25. Cokoli vysokého jest, za nic pokládá, jest králem nade všemi šelmami.
Jób 42. - 1. Tedy odpovídaje Job Hospodinu, řekl:
Jób 42. - 2. Vím, že všecko můžeš, a že nemůže překaženo býti tvému myšlení.
Jób 42. - 3. Kdo jest to ten, ptáš se, ješto zatemňuje radu Boží tak hloupě? Protož přiznávám se, že jsem tomu nerozuměl. Divnějšíť jsou ty věci nad mou stižitelnost, anižť jich mohu poznati.
Jób 42. - 4. Vyslýchejž, prosím, když bych koli mluvil; když bych se tebe tázal, oznamuj mi.
Jób 42. - 5. Tolikoť jsem slýchal o tobě, nyní pak i oko mé tě vidí.
Jób 42. - 6. Pročež mrzí mne to, a želím toho v prachu a v popele.
Jób 42. - 7. Stalo se pak, když odmluvil Hospodin slova ta k Jobovi, že řekl Hospodin Elifazovi Temanskému: Rozpálil se hněv můj proti tobě, a proti dvěma přátelům tvým, proto že jste nemluvili o mně toho, což pravého jest, tak jako služebník můj Job.
Jób 42. - 8. Protož nyní vezměte sobě sedm volků, a sedm skopců, a jděte k služebníku mému Jobovi, abyste dali obětovati obět za sebe, a služebník můj Job, aby se modlil za vás. Nebo jistě oblíčej jeho přijmu, abych neučinil s vámi podlé bláznovství vašeho; nebo nemluvili jste toho, což pravého jest, o mně, tak jako služebník můj Job.
Jób 42. - 9. A tak odšedše Elifaz Temanský a Bildad Suchský a Zofar Naamatský, učinili, jakž jim byl přikázal Hospodin, a přijal Hospodin oblíčej Jobův.
Jób 42. - 10. Navrátil také Hospodin to, což odjato bylo Jobovi, když se modlil za přátely své, tak že což měl Job, rozmnožil to Hospodin dvénásobně.
Jób 42. - 11. A sšedše se k němu všickni příbuzní, a všecky příbuzné jeho, a všickni známí jeho prvnější, jedli s ním chléb v domě jeho, a lítost majíce nad ním, potěšovali ho nade vším tím zlým, kteréž byl uvedl Hospodin na něj. A dali jemu jeden každý peníz jeden, a jeden každý náušnici zlatou jednu.
Jób 42. - 12. A tak požehnal Hospodin Jobovi k posledku více nežli v počátku jeho. Nebo měl čtrnácte tisíc ovcí, a šest tisíc velbloudů, a tisíc spřežení volů, a tisíc oslic.
Jób 42. - 13. Měl také sedm synů a tři dcery,
Jób 42. - 14. Z nichž první dal jméno Jemima, jméno pak druhé Keciha, a jméno třetí Kerenhappuch.
Jób 42. - 15. Aniž se nacházely ženy tak krásné, jako dcery Jobovy, ve vší té krajině; kterýmž dal otec jejich dědictví mezi bratřími jejich.
Jób 42. - 16. Byl pak živ Job potom sto a čtyřidceti let, a viděl syny své, a syny synů svých, až do čtvrtého pokolení.
Jób 42. - 17. I umřel Job, stár jsa a pln dnů.
Žalmy 1. - 1. Blahoslavený ten muž, kterýž nechodí po radě bezbožných, a na cestě hříšníků nestojí, a na stolici posměvačů nesedá.
Žalmy 1. - 2. Ale v zákoně Hospodinově jest líbost jeho, a v zákoně jeho přemýšlí dnem i nocí.
Žalmy 1. - 3. Nebo bude jako strom štípený při tekutých vodách, kterýž ovoce své vydává časem svým, jehožto list nevadne, a cožkoli činiti bude, šťastně mu se povede.
Žalmy 1. - 4. Ne takť budou bezbožní, ale jako plevy, kteréž rozmítá vítr.
Žalmy 1. - 5. A protož neostojí bezbožní na soudu, ani hříšníci v shromáždění spravedlivých.
Žalmy 1. - 6. Neboť zná Hospodin cestu spravedlivých, ale cesta bezbožných zahyne.
Žalmy 2. - 1. Proč se bouří národové, a lidé daremné věci přemyšlují?
Žalmy 2. - 2. Sstupují se králové zemští, a knížata se spolu radí proti Hospodinu, a proti pomazanému jeho,
Žalmy 2. - 3. Říkajíce: Roztrhejme svazky jejich, a zavrzme od sebe provazy jejich.
Žalmy 2. - 4. Ale ten, jenž přebývá v nebesích, směje se, Pán posmívá se jim.
Žalmy 2. - 5. Tehdáž mluviti bude k nim v hněvě svém, a v prchlivosti své předěsí je, řka:
Žalmy 2. - 6. Jáť jsem ustanovil krále svého nad Sionem, horou svatou mou.
Žalmy 2. - 7. Vypravovati budu úsudek. Hospodin řekl ke mně: Syn můj ty jsi, já dnes zplodil jsem tě.
Žalmy 2. - 8. Požádej mne, a dámť národy, dědictví tvé, a končiny země, vládařství tvé.
Žalmy 2. - 9. Roztlučeš je prutem železným, a jako nádobu hrnčířskou roztříštíš je.
Žalmy 2. - 10. A protož, králové, nyní srozumějte, vyučujte se, soudcové zemští.
Žalmy 2. - 11. Služte Hospodinu v bázni, a veselte se s třesením.
Žalmy 2. - 12. Líbejte syna, aby se nerozhněval, a zhynuli byste na cestě, jakž by se jen málo zapálil hněv jeho. Blahoslavení jsou všickni, kteříž doufají v něho.
Žalmy 3. - 1. Žalm Davidův, když utíkal před Absolonem synem svým.
Žalmy 3. - 2. Hospodine, jakť jsou mnozí nepřátelé moji! Mnozí povstávají proti mně.
Žalmy 3. - 3. Mnozí mluví o duši mé: Nemáť tento žádné pomoci v Bohu.
Žalmy 3. - 4. Ale ty, Hospodine, jsi štítem vůkol mne, slávou mou, a kterýž povyšuješ hlavy mé.
Žalmy 3. - 5. Hlasem svým volal jsem k Hospodinu, a vyslyšel mne s hory svaté své. Sélah.
Žalmy 3. - 6. Já jsem lehl, a spal jsem, i zas procítil; nebo mne zdržoval Hospodin.
Žalmy 3. - 7. Nebuduť se báti mnoha tisíců lidí, kteříž se vůkol kladou proti mně.
Žalmy 3. - 8. Povstaniž, Hospodine, zachovej mne, Bože můj, kterýž jsi zbil všech nepřátel mých líce, a zuby bezbožníků zvyrážel.
Žalmy 3. - 9. Tvéť, ó Hospodine, jest spasení, a nad lidem tvým požehnání tvé. Sélah.
Žalmy 4. - 1. Přednímu zpěváku na neginot, žalm Davidův.
Žalmy 4. - 2. Když volám, vyslyš mne, Bože spravedlnosti mé. Ty jsi mi v úzkosti prostranství způsoboval, smiluj se nade mnou, a vyslyš modlitbu mou.
Žalmy 4. - 3. Synové lidští, dokudž sláva má v potupě bude? Dlouho-liž marnost milovati a lži hledati budete? Sélah.
Žalmy 4. - 4. Vězte, žeť jest oddělil Hospodin sobě milého. Vyslyšíť mne Hospodin, když k němu volati budu.
Žalmy 4. - 5. Uleknětež se a nehřešte, přemyšlujte o tom v srdci svém, na ložci svém, a umlkněte. Sélah.
Žalmy 4. - 6. Obětujte oběti spravedlnosti, a doufejte v Hospodina.
Žalmy 4. - 7. Mnozí říkají: Ó bychom viděti mohli dobré věci. Hospodine, pozdvihni nad námi jasného oblíčeje svého,
Žalmy 4. - 8. I způsobíš radost v srdci mém větší, než oni mívají, když obilé a víno jejich se obrodí.
Žalmy 4. - 9. Jáť u pokoji i lehnu i spáti budu; nebo ty, Hospodine, sám způsobíš mi bydlení bezpečné.
Žalmy 5. - 1. Přednímu zpěváku na nechilot, žalm Davidův.
Žalmy 5. - 2. Slova má slyš, Hospodine, porozuměj tužebnému úpění mému.
Žalmy 5. - 3. Pozoruj hlasu volání mého, králi můj a Bože můj; nebo se tobě modlím.
Žalmy 5. - 4. Hospodine, v jitře vyslyšíš hlas můj, v jitře předložím tobě žádost, a šetřiti budu.
Žalmy 5. - 5. Nebo ty, ó Bože silný, neoblibuješ bezbožnosti, nemá místa u tebe nešlechetník.
Žalmy 5. - 6. Neostojí blázniví před očima tvýma, v nenávisti máš všecky činitele nepravosti.
Žalmy 5. - 7. Zatratíš mluvící lež. Člověka ukrutného a lstivého v ohavnosti má Hospodin.
Žalmy 5. - 8. Já pak ve množství milosrdenství tvého vejdu do domu tvého, klaněti se budu k svatému chrámu tvému v bázni tvé.
Žalmy 5. - 9. Hospodine, proveď mne v spravedlnosti své, pro ty, jenž mne střehou; spravuj přede mnou cestu svou.
Žalmy 5. - 10. Neboť není v ústech jejich žádné upřímnosti, vnitřnosti jejich plné nešlechetnosti, hrob otevřený hrdlo jejich, jazykem svým lahodně mluví.
Žalmy 5. - 11. Zkaz je, ó Bože, nechať padnou od rad svých; pro množství nešlechetností jejich rozptyl je, poněvadž odporní jsou tobě.
Žalmy 5. - 12. A ať se všickni v tě doufající radují, na věky ať plésají, když je zastírati budeš; ať se v tobě veselí, kteřížkoli milují jméno tvé.
Žalmy 5. - 13. Nebo ty, Hospodine, požehnáš spravedlivému, a jako štítem přívětivostí svou vůkol zastřeš jej.
Žalmy 6. - 1. Přednímu kantoru na neginot, k nízkému zpěvu, žalm Davidův.
Žalmy 6. - 2. Hospodine, netresci mne v hněvě svém, ani v prchlivosti své kárej mne.
Žalmy 6. - 3. Smiluj se nade mnou, Hospodine, neboť jsem zemdlený; uzdrav mne, Hospodine, nebo ztrnuly kosti mé.
Žalmy 6. - 4. Ano i duše má předěšena jest náramně, ty pak, Hospodine, až dokavad?
Žalmy 6. - 5. Navratiž se, Hospodine, a vytrhni duši mou; spomoz mi pro milosrdenství své.
Žalmy 6. - 6. Nebo mrtví nezpomínají na tebe, a v hrobě kdo tě bude oslavovati?
Žalmy 6. - 7. Ustávám v úpění svém, ložce své každé noci svlažuji, slzami svými postel svou smáčím.
Žalmy 6. - 8. Sškvrkla se zámutkem tvář má, sstarala se příčinou všech nepřátel mých.
Žalmy 6. - 9. Odstuptež ode mne všickni činitelé nepravosti; neboť jest vyslyšel Hospodin hlas pláče mého.
Žalmy 6. - 10. Vyslyšel Hospodin pokornou modlitbu mou, Hospodin modlitbu mou přijal.
Žalmy 6. - 11. Nechažť se zastydí a předěsí zřejmě všickni nepřátelé moji, nechažť jsou zpět obráceni a rychle zahanbeni.
Žalmy 7. - 1. Osvědčení neviny Davidovy, o čemž zpíval Hospodinu z příčiny slov Chusi syna Jeminova.
Žalmy 7. - 2. Hospodine Bože můj, v toběť doufám, vysvoboď mne ode všech protivníků mých, a vytrhni mne,
Žalmy 7. - 3. Aby neuchvátil jako lev duše mé, a neroztrhal, když by nebyl, kdo by vysvobodil.
Žalmy 7. - 4. Hospodine Bože můj, učinil-li jsem to, jest-li nepravost při mně,
Žalmy 7. - 5. Činil-li jsem zle tomu, kdož se ke mně pokojně choval, (nýbrž spomáhal jsem protivícímu se mi bez příčiny),
Žalmy 7. - 6. Nechať stihá nepřítel duši mou, i popadne, a pošlapá na zemi život můj, a slávu mou v prach uvede. Sélah.
Žalmy 7. - 7. Povstaň, Hospodine, v hněvě svém, vyvyš se proti vzteklostem mých nepřátel, a prociť ke mně, nebo jsi soud nařídil.
Žalmy 7. - 8. I shrne se k tobě shromáždění lidí; pro ně tedy u výsost navrať se zase.
Žalmy 7. - 9. Hospodin souditi bude lidi. Sudiž mne, Hospodine, podlé spravedlnosti mé, a podlé nevinnosti mé, kteráž při mně jest.
Žalmy 7. - 10. Ó by již k skončení přišla nešlechetnost bezbožných, spravedlivého pak abys utvrdil ty, kterýž zkušuješ srdce a ledví, Bože spravedlivý.
Žalmy 7. - 11. Bůh jest štít můj, kterýž spaseny činí upřímé srdcem.
Žalmy 7. - 12. Bůh jest soudce spravedlivý, Bůh silný hněvá se na bezbožného každý den.
Žalmy 7. - 13. Neobrátí-li se, naostříť meč svůj; lučiště své natáhl, a naměřil je.
Žalmy 7. - 14. Připravil sobě i zbroj smrtelnou, střely své proti škůdcím přistrojil.
Žalmy 7. - 15. Aj, rodí nepravost; nebo počav těžkou bolest, urodí lež.
Žalmy 7. - 16. Jámu kopal, i vykopal ji, ale padne do dolu, kterýž přistrojil.
Žalmy 7. - 17. Obrátíť se usilování jeho na hlavu jeho, a na vrch hlavy jeho nepravost jeho sstoupí.
Žalmy 7. - 18. Slaviti budu Hospodina podlé spravedlnosti jeho, a žalmy zpívati jménu Hospodina nejvyššího.
Žalmy 8. - 1. Přednímu zpěváku na gittejský nástroj, žalm Davidův.
Žalmy 8. - 2. Hospodine Pane náš, jak důstojné jest jméno tvé na vší zemi! Nebo jsi vyvýšil slávu svou nad nebesa.
Žalmy 8. - 3. Z úst nemluvňátek a těch, jenž prsí požívají, mocně dokazuješ síly z příčiny svých nepřátel, abys přítrž učinil protivníku a vymstívajícímu se.
Žalmy 8. - 4. Když spatřuji nebesa tvá, dílo prstů tvých, měsíc a hvězdy, kteréž jsi tak upevnil, říkám:
Žalmy 8. - 5. Co jest člověk, že jsi naň pamětliv, a syn člověka, že jej navštěvuješ?
Žalmy 8. - 6. Nebo učinil jsi ho málo menšího andělů, slávou a ctí korunoval jsi jej.
Žalmy 8. - 7. Pánem jsi ho učinil nad dílem rukou svých, všecko jsi podložil pod nohy jeho:
Žalmy 8. - 8. Ovce i voly všecky, také i zvěř polní,
Žalmy 8. - 9. Ptactvo nebeské, i ryby mořské, a cožkoli chodí stezkami mořskými.
Žalmy 8. - 10. Hospodine Pane náš, jak důstojné jest jméno tvé na vší zemi!
Žalmy 9. - 1. Přednímu zpěváku na al mutlabben, žalm Davidův.
Žalmy 9. - 2. Oslavovati tě budu, Hospodine, celým srdcem svým, vypravovati budu všecky divné skutky tvé.
Žalmy 9. - 3. Radovati a veseliti se budu v tobě, žalmy zpívati budu jménu tvému, ó Nejvyšší,
Žalmy 9. - 4. Proto že nepřátelé moji jsou nazpět obráceni, že klesli, a zahynuli od tváři tvé.
Žalmy 9. - 5. Nebo jsi vyvedl soud můj a při mou, posadils se na stolici soudce spravedlivý.
Žalmy 9. - 6. Ohromil jsi národy, zatratils bezbožníka, jméno jejich vyhladil jsi na věčné věky.
Žalmy 9. - 7. Ó nepříteli, již-li jsou dokonány zhouby tvé na věky? Již-li jsi města podvrátil? Zahynula památka jejich s nimi.
Žalmy 9. - 8. Ale Hospodin na věky kraluje, připravil k soudu trůn svůj.
Žalmy 9. - 9. Onť soudí sám okršlek v spravedlnosti, a výpověd činí národům v pravosti.
Žalmy 9. - 10. Hospodin zajisté jest útočiště chudého, útočiště v čas ssoužení.
Žalmy 9. - 11. I budou v tebe doufati, kteříž znají jméno tvé; nebo neopouštíš hledajících tě, Hospodine.
Žalmy 9. - 12. Žalmy zpívejte Hospodinu, přebývajícímu na Sionu, zvěstujte mezi národy skutky jeho.
Žalmy 9. - 13. Nebo on vyhledává krve, rozpomíná se na ni, aniž se zapomíná na křik utištěných.
Žalmy 9. - 14. Smiluj se nade mnou, Hospodine, viz ssoužení mé od těch, kteříž mne nenávidí, ty, kterýž mne vyzdvihuješ z bran smrti,
Žalmy 9. - 15. Abych vypravoval všecky chvály tvé v branách dcery Sionské, a veselil se v spasení tvém.
Žalmy 9. - 16. Pohříženiť jsou národové v jámě, kterouž udělali; v osídle, kteréž polékli, uvázla noha jejich.
Žalmy 9. - 17. Přišelť jest v známost Hospodin, pomstu učiniv; v díle rukou svých zapletl se bezbožník. Higgaion Sélah.
Žalmy 9. - 18. Obráceni buďte bezbožníci do pekla, všickni národové, kteříž se zapomínají nad Bohem.
Žalmy 9. - 19. Neboť nebude dán chudý u věčné zapomenutí; očekávání ssoužených nezahyneť na věky.
Žalmy 9. - 20. Povstaniž, Hospodine, ať se nesilí člověk; národové buďte souzeni před tebou.
Žalmy 9. - 21. Pusť na ně strach, ó Hospodine, ať tomu porozumějí národové, že smrtelní jsou. Sélah.
Žalmy 10. - 1. Proč, ó Hospodine, stojíš zdaleka, a skrýváš se v čas ssoužení?
Žalmy 10. - 2. Z pychu bezbožník protivenství činí chudému. Ó by jati byli v zlých radách, kteréž vymýšlejí.
Žalmy 10. - 3. Neboť se honosí bezbožník v líbostech života svého, a lakomý sobě pochlebuje, a Hospodina popouzí.
Žalmy 10. - 4. Bezbožník pro pýchu, kterouž na sobě prokazuje, nedbá na nic; všecka myšlení jeho jsou, že není Boha.
Žalmy 10. - 5. Dobře mu se daří na cestách jeho všelikého času, soudové tvoji vzdáleni jsou od něho, i na všecky nepřátely své fouká,
Žalmy 10. - 6. Říkaje v srdci svém: Nepohnuť se od národu až do pronárodu, nebo nebojím se zlého.
Žalmy 10. - 7. Ústa jeho plná jsou zlořečenství, i chytrosti a lsti; pod jazykem jeho trápení a starost.
Žalmy 10. - 8. Sedí v zálohách ve vsech a v skrýších, aby zamordoval nevinného; očima svýma po chudém špehuje.
Žalmy 10. - 9. Číhá v skrytě jako lev v jeskyni své, číhá, aby pochytil chudého, uchvacujeť jej, a táhne pod sítku svou.
Žalmy 10. - 10. Připadá a stuluje se, dokudž by nevpadlo v silné pazoury jeho shromáždění chudých.
Žalmy 10. - 11. Říká v srdci svém: Zapomenulť jest Bůh silný, skryl tvář svou, nepohledíť na věky.
Žalmy 10. - 12. Povstaniž, Hospodine Bože silný, vznes ruku svou, nezapomínejž se nad chudými.
Žalmy 10. - 13. Proč má bezbožník Boha popouzeti, říkaje v srdci svém, že toho vyhledávati nebudeš?
Žalmy 10. - 14. Díváš se do času, nebo ty nátisk a bolest spatřuješ, abys jim odplatil rukou svou; na tebeť se spouští chudý, sirotku ty jsi spomocník.
Žalmy 10. - 15. Potři rámě bezbožného, a vyhledej nepravosti zlostného, tak aby neostál.
Žalmy 10. - 16. Hospodin jest králem věčných věků, národové z země své hynou.
Žalmy 10. - 17. Žádost ponížených vyslýcháš, Hospodine, utvrzuješ srdce jejich, ucha svého k nim nakloňuješ,
Žalmy 10. - 18. Abys soud činil sirotku a ssouženému, tak aby jich nessužoval více člověk bídný a zemský.
Žalmy 11. - 1. Přednímu zpěváku, žalm Davidův. Hospodina doufám, kterakž tedy říkáte duši mé: Uleť s hory své jako ptáče?
Žalmy 11. - 2. Nebo aj, bezbožníci napínají lučiště, přikládají šípy své na tětivo, aby stříleli skrytě na upřímé srdcem.
Žalmy 11. - 3. Ale těmi usilováními zkaženi budou; nebo spravedlivý co učinil?
Žalmy 11. - 4. Hospodin jest v chrámě svatém svém, trůn Hospodinův v nebi jest; oči jeho hledí, víčka jeho zkušují synů lidských.
Žalmy 11. - 5. Hospodin zkušuje spravedlivého, bezbožníka pak a milujícího nepravost nenávidí duše jeho.
Žalmy 11. - 6. Dštíti bude na bezbožníky uhlím řeřavým, ohněm a sirou, a duch vichřice bude částka kalicha jejich.
Žalmy 11. - 7. Nebo Hospodin spravedlivý jest, spravedlnost miluje, na upřímého oči jeho patří.
Žalmy 12. - 1. Přednímu kantoru k nízkému zpěvu, žalm Davidův.
Žalmy 12. - 2. Spomoz, ó Hospodine; nebo se již nenalézá milosrdného, a vyhynuli věrní z synů lidských.
Žalmy 12. - 3. Lež mluví jeden každý s bližním svým, rty úlisnými z srdce dvojitého řeči vynášejí.
Žalmy 12. - 4. Ó by vyplénil Hospodin všeliké rty úlisné, a jazyk velikomluvný,
Žalmy 12. - 5. Kteříž říkají: Jazykem svým přemůžeme, mámeť ústa svá s sebou, kdo jest pánem naším?
Žalmy 12. - 6. Pro zhoubu chudých, pro úpění nuzných jižť povstanu, praví Hospodin, v bezpečnosti postavím toho, na nějž polečeno bylo.
Žalmy 12. - 7. Výmluvnosti Hospodinovy jsou výmluvnosti čisté, jako stříbro v hliněné peci přehnané a sedmkrát zprubované.
Žalmy 12. - 8. Ty, Hospodine, jim spomáhati budeš, a ostříhati každého od národu tohoto až na věky.
Žalmy 12. - 9. Vůkol a vůkol bezbožní se protulují, když takoví ničemní vyvýšeni bývají mezi syny lidskými.
Žalmy 13. - 1. Přednímu zpěváku, žalm Davidův.
Žalmy 13. - 2. Až dokud, Hospodine? Což se na věky zapomeneš na mne? Dokudž tvář svou skrývati budeš přede mnou?
Žalmy 13. - 3. Dokud rady vyhledávati budu v mysli své, a den ode dne svírati se v srdci svém? Až dokud se zpínati bude nepřítel můj nade mnou?
Žalmy 13. - 4. Vzhlédni, vyslyš mne, Hospodine Bože můj, osvěť oči mé, abych neusnul snem smrti,
Žalmy 13. - 5. A aby neřekl nepřítel můj: Svítězil jsem nad ním, a nepřátelé moji aby neplésali, jestliže bych se poklesl.
Žalmy 13. - 6. Jáť zajisté v milosrdenství tvém doufám, plésati bude srdce mé v spasení tvém; zpívati budu Hospodinu, že jest mi tak dobře učinil.
Žalmy 14. - 1. Přednímu zpěváku, píseň Davidova. Říká blázen v srdci svém: Není Boha. Porušeni jsou, a ohavní v snažnostech; není, kdo by činil dobré.
Žalmy 14. - 2. Hospodin s nebe popatřil na syny lidské, aby viděl, byl-li by kdo rozumný a hledající Boha.
Žalmy 14. - 3. Všickni se odvrátili, napořád neužiteční učiněni jsou; není, kdo by činil dobré, není ani jednoho.
Žalmy 14. - 4. Zdaliž nevědí všickni činitelé nepravosti, že zžírají lid můj, jako by chléb jedli? Hospodina pak nevzývají.
Žalmy 14. - 5. Tehdáž se náramně strašiti budou; nebo Bůh jest v rodině spravedlivého.
Žalmy 14. - 6. Radu chudého potupujete, ale Hospodin jest naděje jeho.
Žalmy 14. - 7. Ó by z Siona dáno bylo spasení Izraelovi. Když Hospodin zase přivede zajaté lidu svého, plésati bude Jákob, a veseliti se Izrael.
Žalmy 15. - 1. Žalm Davidův. Hospodine, kdo bude přebývati v stánku tvém? Kdo bydliti bude na hoře svaté tvé?
Žalmy 15. - 2. Ten, kdož chodí v upřímnosti, a činí spravedlnost, a mluví pravdu z srdce svého.
Žalmy 15. - 3. Kdož neutrhá jazykem svým, bližnímu svému nečiní zlého, a potupy neuvodí na bližního svého.
Žalmy 15. - 4. Ten, před jehož očima v nevážnosti jest zavržený, v poctivosti pak bojící se Hospodina; a přisáhl-li by i se škodou, však toho nemění.
Žalmy 15. - 5. Kdož peněz svých nedává na lichvu, a daru proti nevinnému nebéře. Kdož tyto věci činí, nepohneť se na věky.
Žalmy 16. - 1. Zlatý zpěv Davidův. Ostříhej mne, Bože silný, neboť v tebe doufám.
Žalmy 16. - 2. Rciž, duše má, Hospodinu: Ty jsi Pán můj, dobrota má nic tobě neprospěje.
Žalmy 16. - 3. Ale svatým, kteříž jsou na zemi, a znamenitým, v nichž všecka líbost má.
Žalmy 16. - 4. Rozmnožují bolesti své ti, kteříž k cizímu bohu chvátají; neokusím obětí jejich ze krve, aniž vezmu jména jejich ve rty své.
Žalmy 16. - 5. Hospodin jest částka dílu mého a kalicha mého; ty zdržuješ los můj.
Žalmy 16. - 6. Provazcové padli mi na místech veselých, a dědictví rozkošné dostalo se mi.
Žalmy 16. - 7. Dobrořečiti budu Hospodinu, kterýž mi radí; nebo i v noci vyučují mne ledví má.
Žalmy 16. - 8. Představuji Hospodina před oblíčej svůj vždycky, a kdyžť jest mi po pravici, nikoli se nepohnu.
Žalmy 16. - 9. Z té příčiny rozveselilo se srdce mé, a zplésala sláva má, ano i tělo mé v bezpečnosti přebývati bude.
Žalmy 16. - 10. Nebo nenecháš duše mé v pekle, aniž dopustíš svatému svému viděti porušení.
Žalmy 16. - 11. Známou učiníš mi cestu života; sytost hojného veselí jest před oblíčejem tvým, a dokonalé utěšení po pravici tvé až na věky.
Žalmy 17. - 1. Modlitba Davidova. Vyslyš, Hospodine, spravedlnost, a pozoruj volání mého; nakloň uší k modlitbě mé, kteráž jest beze vší rtů ošemetnosti.
Žalmy 17. - 2. Od tváři tvé vyjdiž soud můj, oči tvé nechať patří na upřímnost.
Žalmy 17. - 3. Zkusils srdce mého, navštívils je v noci; ohněm jsi mne zpruboval, aniž jsi co shledal; to, což myslím, nepředstihá úst mých.
Žalmy 17. - 4. Z strany pak skutků lidských, já podlé slova rtů tvých vystříhal jsem se stezky zhoubce.
Žalmy 17. - 5. Zdržuj kroky mé na cestách svých, aby se neuchylovaly nohy mé.
Žalmy 17. - 6. Já volám k tobě, nebo vyslýcháš mne, ó Bože silný; nakloň ke mně ucha svého, a slyš řeč mou.
Žalmy 17. - 7. Prokaž milosrdenství svá, naději majících ochránce před těmi, kteříž povstávají proti pravici tvé.
Žalmy 17. - 8. Ostříhej mne jako zřítelnice oka, v stínu křídel svých skrej mne,
Žalmy 17. - 9. Od tváři bezbožných těch, kteříž mne hubí, od nepřátel mých úhlavních obkličujících mne,
Žalmy 17. - 10. Kteříž tukem svým zarostli, mluví pyšně ústy svými.
Žalmy 17. - 11. Jižť i kroky naše předstihají, oči své obrácené mají, aby nás porazili na zem.
Žalmy 17. - 12. Každý z nich podoben jest lvu žádostivému loupeže, a lvíčeti sedícímu v skrýši.
Žalmy 17. - 13. Povstaniž, Hospodine, předejdi tváři jeho, sehni jej, a vytrhni duši mou od bezbožníka mečem svým,
Žalmy 17. - 14. Rukou svou od lidí, ó Hospodine, od lidí světských, jichžto oddíl jest v tomto životě, a jejichž břicho ty z špižírny své naplňuješ. Čímž i synové jejich nasyceni bývají, a ostatků zanechávají maličkým svým.
Žalmy 17. - 15. Já pak v spravedlnosti spatřovati budu tvář tvou; nasycen budu obrazem tvým, když procítím.
Žalmy 18. - 1. Přednímu zpěváku, služebníka Hospodinova Davida, kterýž mluvil Hospodinu slova písně této v ten den, v němž ho vysvobodil Hospodin z ruky všech nepřátel jeho i z ruky Saulovy, a řekl:
Žalmy 18. - 2. Z vnitřnosti srdce miluji tě, Hospodine, sílo má.
Žalmy 18. - 3. Hospodin skála má a hrad můj, i vysvoboditel můj, Bůh silný můj, skála má, v němž naději skládám, štít můj a roh spasení mého, mé útočiště.
Žalmy 18. - 4. Chvály hodného vzýval jsem Hospodina, a od nepřátel svých byl jsem vyproštěn.
Žalmy 18. - 5. Obklíčilyť mne byly bolesti smrti, a proudové nešlechetných předěsili mne.
Žalmy 18. - 6. Bylyť jsou mne obklíčily bolesti hrobu, osídla smrti zachvátila mne.
Žalmy 18. - 7. V úzkosti své vzýval jsem Hospodina, a k Bohu svému volal jsem, i vyslyšel z chrámu svého hlas můj, a volání mé před oblíčejem jeho přišlo v uši jeho.
Žalmy 18. - 8. Tehdy pohnula se a zatřásla země, základové hor pohnuli se, a třásli se pro rozhněvání jeho.
Žalmy 18. - 9. Dým vystupoval z chřípí jeho, a oheň zžírající z úst jeho, od něhož se uhlí rozpálilo.
Žalmy 18. - 10. Nakloniv nebes, sstoupil, a mrákota byla pod nohami jeho.
Žalmy 18. - 11. A sedě na cherubínu, letěl, letěl na peří větrovém.
Žalmy 18. - 12. Udělal sobě z temností skrýši,vůkol sebe stánek svůj z temných vod a hustých oblaků.
Žalmy 18. - 13. Od blesku před ním oblakové jeho rozehnáni jsou, krupobití i uhlí řeřavé.
Žalmy 18. - 14. I hřímal na nebi Hospodin, a Nejvyšší vydal zvuk svůj, i krupobití a uhlí řeřavé.
Žalmy 18. - 15. Vystřelil i střely své, a rozptýlil je, a blýskáním častým porazil je.
Žalmy 18. - 16. I ukázaly se hlubiny vod, a odkryti jsou základové okršlku pro žehrání tvé, Hospodine, pro dchnutí větru chřípí tvých.
Žalmy 18. - 17. Poslav s výsosti, uchopil mne, vytáhl mne z velikých vod.
Žalmy 18. - 18. Vytrhl mne od nepřítele mého silného, a od těch, kteříž mne nenáviděli, ačkoli silnější mne byli.
Žalmy 18. - 19. Předstihliť jsou mne byli v den trápení mého, ale Hospodin byl mi podpora.
Žalmy 18. - 20. Kterýž vyvedl mne na prostranno, vytrhl mne, nebo mne sobě oblíbil.
Žalmy 18. - 21. Odplatil mi Hospodin podlé spravedlnosti mé, podlé čistoty rukou mých nahradil mi.
Žalmy 18. - 22. Nebo jsem ostříhal cest Hospodinových, aniž jsem se bezbožně strhl Boha svého.
Žalmy 18. - 23. Všickni zajisté soudové jeho jsou přede mnou, a ustanovení jeho neodložil jsem od sebe.
Žalmy 18. - 24. Nýbrž upřímě choval jsem se k němu, a vystříhal jsem se nepravosti své.
Žalmy 18. - 25. Protož odplatil mi Hospodin podlé spravedlnosti mé, podlé čistoty rukou mých, kteráž jest před očima jeho.
Žalmy 18. - 26. Ty, Pane, s milosrdným milosrdně nakládáš, a k člověku upřímému upřímě se máš.
Žalmy 18. - 27. K sprostnému sprostně se ukazuješ, a s převráceným převráceně zacházíš.
Žalmy 18. - 28. Lid pak ssoužený vysvobozuješ, a oči vysoké snižuješ.
Žalmy 18. - 29. Ty zajisté rozsvěcuješ svíci mou; Hospodin Bůh můj osvěcuje temnosti mé.
Žalmy 18. - 30. Nebo v tobě proběhl jsem vojsko, a v Bohu svém přeskočil jsem i zed.
Žalmy 18. - 31. Boha tohoto silného cesta jest dokonalá, výmluvnosti Hospodinovy jsou přečištěné, onť jest štít všech, kteříž v něho doufají.
Žalmy 18. - 32. Nebo kdo jest Bohem kromě Hospodina, a kdo skalou kromě Boha našeho?
Žalmy 18. - 33. Ten Bůh silný přepasuje mne udatností, a činí dokonalou cestu mou.
Žalmy 18. - 34. Činí nohy mé jako laní, a na vysokostech mých postavuje mne.
Žalmy 18. - 35. Učí ruce mé boji, tak že lámi i lučiště ocelivé rukama svýma.
Žalmy 18. - 36. Tys mi také dodal štítu spasení svého, a pravice tvá podpírala mne, a dobrotivost tvá mne zvelebila.
Žalmy 18. - 37. Rozšířil jsi krokům mým místo pode mnou, a nepodvrtly se nohy mé.
Žalmy 18. - 38. Honil jsem nepřátely své, a postihl jsem je, aniž jsem se navrátil, až jsem je vyhubil.
Žalmy 18. - 39. Tak jsem je zranil, že nemohli povstati, padše pod nohy mé.
Žalmy 18. - 40. Ty jsi zajisté mne přepásal udatností k boji, povstávající proti mně sehnul jsi pode mne.
Žalmy 18. - 41. Nýbrž dals mi šíji nepřátel mých, abych ty, kteříž mne nenáviděli, vyplénil.
Žalmy 18. - 42. Volaliť jsou, ale nebylo spomocníka k Hospodinu, ale nevyslyšel jich.
Žalmy 18. - 43. I potřel jsem je jako prach u povětří, jako bláto na ulicích rozšlapal jsem je.
Žalmy 18. - 44. Ty jsi mne vyprostil z různic lidu, a postavils mne v hlavu národům; lid, kteréhož jsem neznal, sloužil mi.
Žalmy 18. - 45. Jakž jen zaslechli, uposlechli mne, cizozemci lhali mi.
Žalmy 18. - 46. Cizozemci svadli a třásli se v ohradách svých.
Žalmy 18. - 47. Živť jest Hospodin, a požehnaná skála má; protož buď vyvyšován Bůh spasení mého,
Žalmy 18. - 48. Bůh silný, kterýž mi pomsty poroučí, a podmaňuje mi lidi.
Žalmy 18. - 49. Ty jsi vysvoboditel můj z moci nepřátel mých, také i nad povstávající proti mně vyvýšils mne, a od člověka ukrutného vyprostils mne.
Žalmy 18. - 50. A protož chváliti tě budu mezi národy, ó Hospodine, a jménu tvému žalmy prozpěvovati,
Žalmy 18. - 51. Kterýž tak důstojně vysvobozuješ krále svého, a činíš milosrdenství pomazanému svému Davidovi, i semeni jeho až na věky.
Žalmy 19. - 1. Přednímu z kantorů, žalm Davidův.
Žalmy 19. - 2. Nebesa vypravují slávu Boha silného, a dílo rukou jeho obloha zvěstuje.
Žalmy 19. - 3. Den po dni vynáší řeč, a noc po noci ukazuje umění.
Žalmy 19. - 4. Neníť řeči ani slov, kdež by nemohl slyšán býti hlas jejich.
Žalmy 19. - 5. Po vší zemi rozchází se zpráva jejich, a až do končin okršlku slova jich, slunci pak rozbil stánek na nich.
Žalmy 19. - 6. Kteréž jako ženich vychází z pokoje svého, veselí se jako udatný rek, cestou běžeti maje.
Žalmy 19. - 7. Od končin nebes východ jeho, a obcházení jeho až zase do končin jejich, a ničeho není, což by se ukryti mohlo před horkostí jeho.
Žalmy 19. - 8. Zákon Hospodinův jest dokonalý, očerstvující duši, Hospodinovo svědectví pravé, moudrost dávající neumělým.
Žalmy 19. - 9. Rozkazové Hospodinovi přímí, obveselující srdce, přikázaní Hospodinovo čisté, osvěcující oči.
Žalmy 19. - 10. Bázeň Hospodinova čistá, zůstávající na věky, soudové Hospodinovi praví, a k tomu i spravedliví.
Žalmy 19. - 11. Mnohem žádostivější jsou než zlato, a než mnoho ryzího zlata, sladší než med a stred z plástů.
Žalmy 19. - 12. Služebník tvůj zajisté jimi osvěcován bývá, a kdož jich ostříhá, užitek hojný má.
Žalmy 19. - 13. Ale poblouzením kdo vyrozumí? Protož i od tajných očisť mne.
Žalmy 19. - 14. I od zúmyslných zdržuj služebníka svého, aby nade mnou nepanovali, a tehdyť dokonalý budu, a očištěný od přestoupení velikého.
Žalmy 19. - 15. Ó ať jsou slova úst mých tobě příjemná, i přemyšlování srdce mého před tebou, Hospodine skálo má, a vykupiteli můj.
Žalmy 20. - 1. Přednímu zpěváku, žalm Davidův.
Žalmy 20. - 2. Vyslyšiž tě Hospodin v den ssoužení, k zvýšení tě přiveď jméno Boha Jákobova.
Žalmy 20. - 3. Sešliž tobě pomoc z svatyně, a z Siona utvrzuj tě.
Žalmy 20. - 4. Rozpomeniž se na všecky oběti tvé, a zápaly tvé v popel obrať. Sélah.
Žalmy 20. - 5. Dejž tobě vše podlé srdce tvého, a všelikou radu tvou vyplň.
Žalmy 20. - 6. I budeme prozpěvovati o spasení tvém, a ve jménu Boha našeho korouhve vyzdvihneme; naplniž Hospodin všecky prosby tvé.
Žalmy 20. - 7. Nyníť jsme poznali, že Hospodin zachoval svého pomazaného, a že jej vyslyšel s nebe svatého svého; nebo v jeho přesilné pravici jest spasení.
Žalmy 20. - 8. Tito v vozích, jiní v koních doufají, ale my jméno Hospodina Boha našeho sobě připomínáme.
Žalmy 20. - 9. A protož oni sehnuti jsou, a padli, ale my povstali jsme, a zmužile stojíme.
Žalmy 20. - 10. Hospodine, zachovávejž nás, i král ať slyší nás, když k němu volati budeme.
Žalmy 21. - 1. Přednímu z kantorů, žalm Davidův.
Žalmy 21. - 2. Hospodine, v síle tvé raduje se král, a v spasení tvém veselí se přenáramně.
Žalmy 21. - 3. Žádost srdce jeho dal jsi jemu, a prosbě rtů jeho neodepřel jsi. Sélah.
Žalmy 21. - 4. Předšel jsi jej zajisté hojným požehnáním, vstavil jsi na hlavu jeho korunu z ryzího zlata.
Žalmy 21. - 5. Života požádal od tebe, a dal jsi mu prodlení dnů na věky věků.
Žalmy 21. - 6. Veliká jest sláva jeho v spasení tvém, důstojností a krásou přioděl jsi jej.
Žalmy 21. - 7. Nebo jsi jej vystavil za příklad hojného požehnání až na věky, rozveselil jsi jej radostí oblíčeje svého.
Žalmy 21. - 8. A poněvadž král doufá v Hospodina, a v milosrdenství Nejvyššího, nepohneť se.
Žalmy 21. - 9. Najdeť ruka tvá všecky nepřátely své, dosáhne pravice tvá těch, kteříž tě nenávidí.
Žalmy 21. - 10. Uvržeš je jako do peci ohnivé v čas rozhněvání svého; Hospodin v prchlivosti své sehltí je, a oheň sžíře je.
Žalmy 21. - 11. Plémě jejich z země vyhladíš, a símě jejich z synů lidských,
Žalmy 21. - 12. Nebo jsou proti tobě ukládali zlost, myslili na nešlechetnost, ač ji dovesti nemohli.
Žalmy 21. - 13. Protož je vystavíš za cíl, na tětiva svá přikládati budeš proti tváři jejich.
Žalmy 21. - 14. Zjeviž se, ó Hospodine, v síle své, a budemeť zpívati a oslavovati udatnost tvou.
Žalmy 22. - 1. Přednímu zpěváku k času jitřnímu, žalm Davidův.
Žalmy 22. - 2. Bože můj, Bože můj, pročež jsi mne opustil? Vzdálils se od spasení mého a od slov naříkání mého.
Žalmy 22. - 3. Bože můj, přes celý den volám, a neslyšíš, i v noci, a nemohu se utajiti.
Žalmy 22. - 4. Ty zajisté jsi svatý, zůstávající vždycky k veliké chvále Izraelovi.
Žalmy 22. - 5. V toběť doufali otcové naši, doufali, a vysvobozovals je.
Žalmy 22. - 6. K tobě volávali, a spomáhals jim; v tobě doufali, a nebývali zahanbeni.
Žalmy 22. - 7. Já pak červ jsem, a ne člověk, útržka lidská a povrhel vůbec.
Žalmy 22. - 8. Všickni, kteříž mne vidí, posmívají se mi, ošklebují se, a hlavami potřásají, říkajíce:
Žalmy 22. - 9. Spustiltě se na Hospodina, nechť ho vysvobodí; nechať jej vytrhne, poněvadž se mu v něm zalíbilo.
Žalmy 22. - 10. Ješto ty jsi, kterýž jsi mne vyvedl z života, ustaviv mne v doufání při prsích matky mé.
Žalmy 22. - 11. Na tebeť jsem uvržen od narození svého, od života matky mé Bůh můj ty jsi.
Žalmy 22. - 12. Nevzdalujž se ode mne, nebo ssoužení blízké jest, a nemám spomocníka.
Žalmy 22. - 13. Obkličujíť mne býkové mnozí, silní volové z Bázan obstupují mne.
Žalmy 22. - 14. Otvírají na mne ústa svá, jako lev rozsapávající a řvoucí.
Žalmy 22. - 15. Jako voda rozplynul jsem se, a rozstoupily se všecky kosti mé, a srdce mé jako vosk rozpustilo se u prostřed vnitřností mých.
Žalmy 22. - 16. Vyprahla jako střepina síla má, a jazyk můj přilnul k dásním mým, anobrž v prachu smrti položils mne.
Žalmy 22. - 17. Nebo psi obskočili mne, rota zlostníků oblehla mne, zprobijeli ruce mé i nohy mé.
Žalmy 22. - 18. Mohl bych sčísti všecky kosti své, oni pak hledí na mne, a dívají se mi.
Žalmy 22. - 19. Dělí mezi sebou roucha má, a o můj oděv mecí los.
Žalmy 22. - 20. Ale ty, Hospodine, nevzdalujž se, sílo má, přispěj k spomožení mému.
Žalmy 22. - 21. Vychvať od meče duši mou, a z moci psů jedinkou mou.
Žalmy 22. - 22. Zachovej mne od úst lva, a od rohů jednorožcových vyprosť mne.
Žalmy 22. - 23. I budu vypravovati bratřím svým o jménu tvém, u prostřed shromáždění chváliti tě budu, řka:
Žalmy 22. - 24. Kteříž se bojíte Hospodina, chvalte jej, všecko símě Jákobovo ctěte jej, a boj se ho všecka rodino Izraelova.
Žalmy 22. - 25. Nebo nepohrdá, ani se odvrací od trápení ztrápeného, aniž skrývá tváři své od něho, nýbrž když k němu volá, vyslýchá jej.
Žalmy 22. - 26. O tobě chvála má v shromáždění velikém, sliby své plniti budu před těmi, kteříž se bojí tebe.
Žalmy 22. - 27. Jísti budou tiší a nasyceni budou, chváliti budou Hospodina ti, kteříž ho hledají, živo bude srdce vaše na věky.
Žalmy 22. - 28. Rozpomenou a obrátí se k Hospodinu všecky končiny země, a skláněti se budou před ním všecky čeledi národů.
Žalmy 22. - 29. Nebo Hospodinovo jest království, a onť panuje nad národy.
Žalmy 22. - 30. Jísti budou a skláněti se před ním všickni tuční země, jemu se klaněti budou všickni sstupující do prachu, a kteříž duše své nemohou při životu zachovati.
Žalmy 22. - 31. Símě jejich sloužiti mu bude, a přičteno bude ku Pánu v každém věku.
Žalmy 22. - 32. Přijdouť, a lidu, kterýž z nich vyjde, vypravovati budou spravedlnost jeho; nebo ji skutkem vykonal.
Žalmy 23. - 1. Žalm Davidův. Hospodin jest můj pastýř, nebudu míti nedostatku.
Žalmy 23. - 2. Na pastvách zelených pase mne, k vodám tichým mne přivodí.
Žalmy 23. - 3. Duši mou očerstvuje, vodí mne po stezkách spravedlnosti pro jméno své.
Žalmy 23. - 4. Byť mi se dostalo jíti přes údolí stínu smrti, nebuduť se báti zlého, nebo ty se mnou jsi; prut tvůj a hůl tvá, toť mne potěšuje.
Žalmy 23. - 5. Strojíš stůl před oblíčejem mým naproti mým nepřátelům, pomazuješ olejem hlavy mé, kalich můj naléváš, až oplývá.
Žalmy 23. - 6. Nadto i dobrota a milosrdenství následovati mne budou po všecky dny života mého, a přebývati budu v domě Hospodinově za dlouhé časy.
Žalmy 24. - 1. Žalm Davidův. Hospodinova jest země, a plnost její, okršlek země, i ti, kteříž obývají na něm.
Žalmy 24. - 2. Nebo on ji na moři založil, a na řekách upevnil ji.
Žalmy 24. - 3. Kdo vstoupí na horu Hospodinovu? A kdo stane na místě svatém jeho?
Žalmy 24. - 4. Ten, kdož jest rukou nevinných, a srdce čistého, kdož neobrací duše své k marnosti, a nepřisahá lstivě.
Žalmy 24. - 5. Ten přijme požehnání od Hospodina, a spravedlnost od Boha spasitele svého.
Žalmy 24. - 6. Toť jest národ hledajících jeho, hledajících tváři tvé, ó Bože Jákobův. Sélah.
Žalmy 24. - 7. Pozdvihnětež, ó brány, svrchků svých, pozdvihnětež se vrata věčná, aby vjíti mohl král slávy.
Žalmy 24. - 8. Kdož jest to ten král slávy? Hospodin silný a mocný, Hospodin udatný válečník.
Žalmy 24. - 9. Pozdvihnětež, ó brány, svrchků svých, pozdvihněte se vrata věčná, aby vjíti mohl král slávy.
Žalmy 24. - 10. Kdož jest to ten král slávy? Hospodin zástupů, onť jest král slávy. Sélah.
Žalmy 25. - 1. Žalm Davidův. K toběť, Hospodine, duše své pozdvihuji.
Žalmy 25. - 2. Bože můj, v toběť naději skládám, nechť nejsem zahanben, aby se neradovali nepřátelé moji nade mnou.
Žalmy 25. - 3. A takť i všickni, kteříž na tě očekávají, zahanbeni nebudou; zahanbeni budou, kteříž se převráceně mají bez příčiny.
Žalmy 25. - 4. Cesty své, Hospodine, uveď mi v známost, a stezkám svým vyuč mne.
Žalmy 25. - 5. Dejž, ať chodím v pravdě tvé, a poučuj mne; nebo ty jsi Bůh spasitel můj, na tebeť očekávám dne každého.
Žalmy 25. - 6. Rozpomeň se na slitování svá, Hospodine, a na milosrdenství svá, kteráž jsou od věků.
Žalmy 25. - 7. Hříchů mladosti mé a přestoupení mých nezpomínej, ale podlé milosrdenství svého pamětliv buď na mne pro dobrotu svou, Hospodine.
Žalmy 25. - 8. Dobrý a přímý jest Hospodin, a protož vyučuje hříšníky cestě své.
Žalmy 25. - 9. Působí to, aby tiší chodili v soudu, a vyučuje tiché cestě své.
Žalmy 25. - 10. Všecky stezky Hospodinovy jsou milosrdenství a pravda těm, kteříž ostříhají smlouvy jeho a svědectví jeho.
Žalmy 25. - 11. Pro jméno své, Hospodine, odpusť nepravost mou, neboť jest veliká.
Žalmy 25. - 12. Který jest člověk, ješto se bojí Hospodina, jehož vyučuje, kterou by cestu vyvoliti měl?
Žalmy 25. - 13. Duše jeho v dobrém přebývati bude, a símě jeho dědičně obdrží zemi.
Žalmy 25. - 14. Tajemství Hospodinovo zjevné jest těm, kteříž se jeho bojí, a v známost jim uvodí smlouvu svou.
Žalmy 25. - 15. Oči mé vždycky patří k Hospodinu, on zajisté z leči vyvodí nohy mé.
Žalmy 25. - 16. Popatřiž na mne, a smiluj se nade mnou, neboť jsem opuštěný a strápený.
Žalmy 25. - 17. Ssoužení srdce mého rozmnožují se, z úzkostí mých vyveď mne.
Žalmy 25. - 18. Viz trápení mé a bídu mou, a odpusť všecky hříchy mé.
Žalmy 25. - 19. Viz nepřátely mé, jak mnozí jsou, a nenávistí nešlechetnou nenávidí mne.
Žalmy 25. - 20. Ostříhej duše mé, a vytrhni mne, ať nejsem zahanben, neboť v tebe doufám.
Žalmy 25. - 21. Sprostnost a upřímnost nechať mne ostříhají, nebo na tě očekávám.
Žalmy 25. - 22. Vykup, ó Bože, Izraele ze všelijakých úzkostí jeho.
Žalmy 26. - 1. Žalm Davidův. Suď mne, Hospodine, nebo já v upřímnosti své chodím, a v tě Hospodina doufám, nepohnuť se.
Žalmy 26. - 2. Zprubujž mne, Hospodine, a zkus mne, přepal ledví má i srdce mé.
Žalmy 26. - 3. Milosrdenství tvé zajisté před očima mýma jest, a chodím stále v pravdě tvé.
Žalmy 26. - 4. S lidmi marnými nesedám, a s pokrytci v spolek nevcházím.
Žalmy 26. - 5. V nenávisti mám shromáždění zlostníků, a s bezbožnými se neusazuji.
Žalmy 26. - 6. Umývám v nevinnosti ruce své, postavuji se při oltáři tvém, Hospodine,
Žalmy 26. - 7. Abych tě hlasitě chválil, a vypravoval všecky divné skutky tvé.
Žalmy 26. - 8. Hospodine, jáť miluji obydlí domu tvého, a místo příbytku slávy tvé.
Žalmy 26. - 9. Nezahrnujž s hříšnými duše mé, a s lidmi vražedlnými života mého,
Žalmy 26. - 10. V jejichž rukou jest nešlechetnost, a pravice jejich vzátků plná.
Žalmy 26. - 11. Já pak v upřímnosti své chodím, vykupiž mne, a smiluj se nade mnou.
Žalmy 26. - 12. Noha má stojí na rovině, v shromážděních svatých dobrořečiti budu Hospodinu.
Žalmy 27. - 1. Davidův. Hospodin světlo mé a spasení mé, kohož se budu báti? Hospodin síla života mého, kohož se budu strašiti?
Žalmy 27. - 2. Útok učinivše na mne zlostníci, k sežrání těla mého, protivníci moji a nepřátelé moji, sami se potkli a padli.
Žalmy 27. - 3. Protož byť i stany své proti mně rozbili, nebude se lekati srdce mé; byť se pozdvihla proti mně i válka, na toť se já spouštím.
Žalmy 27. - 4. Jedné věci žádal jsem od Hospodina, téť vždy hledati budu: Abych přebýval v domě Hospodinově po všecky dny života svého,a spatřoval okrasu Hospodinovu, a zpytoval v chrámě jeho.
Žalmy 27. - 5. Nebo tu mne ukryje v stánku svém, v den zlý schová mne v skrýši stanu svého, a na skálu vyzdvihne mne.
Žalmy 27. - 6. A tak vyvýšena bude hlava má nad nepřátely mými, kteříž mne obklíčili; i budu obětovati v stánku jeho oběti plésání, prozpěvovati a chvály vzdávati budu Hospodinu.
Žalmy 27. - 7. Slyš mne, Hospodine, hlasem volajícího, a smiluj se nade mnou, i vyslyš mne.
Žalmy 27. - 8. O tobě přemýšlí srdce mé, že velíš, řka: Hledejte tváři mé, a protož tváři tvé, Hospodine, hledati budu.
Žalmy 27. - 9. Neskrývejž tváři své přede mnou, aniž zamítej v hněvě služebníka svého; spomožení mé býval jsi, neopouštěj mne, aniž se mne zhošťuj, Bože spasení mého.
Žalmy 27. - 10. Ačkoli otec můj a matka má mne opustili, Hospodin však mne k sobě přivine.
Žalmy 27. - 11. Vyuč mne, Hospodine, cestě své, a veď mne po stezce přímé pro ty, jenž mne střehou.
Žalmy 27. - 12. Nevydávejž mne líbosti protivníků mých, neboť by ostáli proti mně svědkové lživí, i ten, jenž dýše ukrutností.
Žalmy 27. - 13. Bychť nevěřil, že užívati budu dobroty Hospodinovy v zemi živých, nikoli bych neostál.
Žalmy 27. - 14. Očekávejž na Hospodina, posilň se, a onť posilní srdce tvého; protož očekávej na Hospodina.
Žalmy 28. - 1. Davidův. K toběť, Hospodine, volám, skálo má, neodmlčujž mi se, abych, neozval-li bys mi se, nebyl podobný učiněn těm, kteříž sstupují do hrobu.
Žalmy 28. - 2. Vyslýchej hlas pokorných modliteb mých, kdyžkoli k tobě volám, když pozdvihuji rukou svých k svatyni svatosti tvé.
Žalmy 28. - 3. Nezahrnuj mne s bezbožníky, a s těmi, kteříž páší nepravost, kteříž mluvívají pokoj s bližními svými, ale převrácenost jest v srdcích jejich.
Žalmy 28. - 4. Dejž jim podlé skutků jejich, a podlé zlosti nešlechetností jejich; podlé práce rukou jejich dej jim, zaplať jim zaslouženou mzdu jejich.
Žalmy 28. - 5. Nebo nechtí mysli přiložiti k skutkům Hospodinovým, a k dílu rukou jeho; protož podvrátí je, a nebude jich vzdělávati.
Žalmy 28. - 6. Požehnaný Hospodin, nebo vyslyšel hlas pokorných modliteb mých.
Žalmy 28. - 7. Hospodin jest síla má a štít můj, v němť jest složilo naději srdce mé, a dána mi pomoc; protož se veselí srdce mé, a písničkou svou oslavovati jej budu.
Žalmy 28. - 8. Hospodin jest síla svých, a síla hojného spasení pomazaného svého on jest.
Žalmy 28. - 9. Spas lid svůj, Hospodine, a požehnej dědictví svému, a pas je, i vyvyš je až na věky.
Žalmy 29. - 1. Žalm Davidův. Vzdejte Hospodinu, velikomocní, vzdejte Hospodinu čest a sílu.
Žalmy 29. - 2. Vzdejte Hospodinu slávu jména jeho, sklánějte se Hospodinu v ozdobě svatosti.
Žalmy 29. - 3. Hlas Hospodinův nad vodami, Bůh silný slávy hřímání vzbuzuje, Hospodin to činí nad vodami mnohými.
Žalmy 29. - 4. Hlas Hospodinův přichází s mocí, hlas Hospodinův s velebností.
Žalmy 29. - 5. Hlas Hospodinův láme cedry, rozrážíť Hospodin cedry Libánské.
Žalmy 29. - 6. A činí, aby skákali jako telata, Libán a Sirion, jako mladý jednorožec.
Žalmy 29. - 7. Hlas Hospodinův rozkřesává plamen ohně.
Žalmy 29. - 8. Hlas Hospodinův k bolesti přivodí poušť, k bolesti přivodí Hospodin poušť Kádes.
Žalmy 29. - 9. Hlas Hospodinův to činí, že laně plodu pozbývají, obnažuje i lesy, ale v chrámě svém všecku svou slávu vypravuje.
Žalmy 29. - 10. Hospodin nad potopou seděl, a budeť seděti Hospodin, jsa králem i na věky.
Žalmy 29. - 11. Hospodin silou lid svůj daří, Hospodin požehná lidu svému v pokoji.
Žalmy 30. - 1. Žalm písně, při posvěcení domu Davidova.
Žalmy 30. - 2. Vyvyšovati tě budu, Hospodine, nebo jsi vyvýšil mne, aniž jsi obradoval nepřátel mých nade mnou.
Žalmy 30. - 3. Hospodine Bože můj, k toběť jsem volal, a uzdravil jsi mne.
Žalmy 30. - 4. Hospodine, vyvedl jsi z pekla duši mou, obživil jsi mne, abych s jinými nesstoupil do hrobu.
Žalmy 30. - 5. Žalmy zpívejte Hospodinu svatí jeho, a oslavujte památku svatosti jeho.
Žalmy 30. - 6. Nebo na kratičko trvá v hněvě svém, všecken pak život v dobré líbeznosti své; z večera potrvá pláč, ale z jitra navrátí se prozpěvování.
Žalmy 30. - 7. I jáť jsem řekl, když mi se šťastně vedlo: Nepohnu se na věky.
Žalmy 30. - 8. Nebo ty, Hospodine, podlé dobře líbezné vůle své silou upevnil jsi horu mou, ale jakž jsi skryl tvář svou, byl jsem přestrašen.
Žalmy 30. - 9. I volal jsem k tobě, Hospodine, Pánu pokorně jsem se modlil, řka:
Žalmy 30. - 10. Jaký bude užitek z mé krve, jestliže sstoupím do jámy? Zdaliž tě prach oslavovati bude? Zdaliž zvěstovati bude pravdu tvou?
Žalmy 30. - 11. Vyslyšiž, Hospodine, a smiluj se nade mnou, Hospodine, budiž můj spomocník.
Žalmy 30. - 12. I obrátil jsi mi pláč můj v plésání, odvázal jsi pytel můj, a přepásals mne veselím.
Žalmy 30. - 13. Protož tobě žalmy zpívati bude jazyk můj, a nebude mlčeti. Hospodine Bože můj, na věky tě oslavovati budu.
Žalmy 31. - 1. Přednímu zpěváku, žalm Davidův.
Žalmy 31. - 2. V tebe, Hospodine, doufám, nedejž mi zahanbenu býti na věky, pro spravedlnost svou vysvoboď mne.
Žalmy 31. - 3. Nakloň ke mně ucha svého, rychle vytrhni mne; budiž mi pevnou skalou a domem ohraženým, abys mne zachoval.
Žalmy 31. - 4. Nebo skála má a hrad můj ty jsi, protož pro jméno své veď i doveď mne.
Žalmy 31. - 5. Vyveď mne z leči, kterouž polékli na mne; nebo síla má ty jsi.
Žalmy 31. - 6. V ruce tvé poroučím ducha svého, nebo jsi mne vykoupil, Hospodine, Bože silný a věrný.
Žalmy 31. - 7. Nenávidím těch, kteříž následují pouhých marností, nebo já v Hospodinu naději skládám.
Žalmy 31. - 8. Plésati a radovati se budu v milosrdenství tvém, že jsi vzezřel na mé trápení, a poznal jsi v ssoužení duši mou.
Žalmy 31. - 9. Aniž jsi mne zavřel v ruce nepřítele, ale postavil jsi na širokosti nohy mé.
Žalmy 31. - 10. Smiluj se nade mnou, Hospodine, nebo jsem ssoužen, tak že usvadla zámutkem tvář má, duše má, i život můj.
Žalmy 31. - 11. Žalostí zajisté zhynulo zdraví mé, a léta má od úpění, zemdlena bídou mou síla má, a kosti mé vyprahly.
Žalmy 31. - 12. U všech nepřátel svých jsem v pohanění, a nejvíce u sousedů, známým pak svým jsem strašidlem; kteříž mne vídají vně, utíkají přede mnou.
Žalmy 31. - 13. Vyšel jsem z paměti tak, jako mrtvý, učiněn jsem jako nádoba rozražená.
Žalmy 31. - 14. Nebo slýchám utrhání mnohých, strach odevšad, když se proti mně spolu puntují, lstivě přemýšlejíce, jak by odjali duši mou.
Žalmy 31. - 15. Ale já v tobě naději skládám, Hospodine; řekl jsem: Bůh můj jsi ty.
Žalmy 31. - 16. V rukou tvých jsou časové moji, vytrhni mne z ruky nepřátel mých a těch, kteříž mne stihají.
Žalmy 31. - 17. Osvěť tvář svou nad služebníkem svým, zachovej mne pro milosrdenství své.
Žalmy 31. - 18. Hospodine, ať nejsem zahanben, nebo jsem tě vzýval; nechať jsou zahanbeni bezbožníci, a skroceni v pekle.
Žalmy 31. - 19. Oněmějte rtové lživí, kteříž mluví proti spravedlivému tvrdě, pyšně a s potupou.
Žalmy 31. - 20. Ó jak veliká jest dobrotivost tvá, kterouž jsi odložil těm, jenž se bojí tebe, a kterouž jsi činíval doufajícím v tebe před syny lidskými.
Žalmy 31. - 21. Ty je skrýváš v skrýši oblíčeje svého před vysokomyslností člověka, skrýváš je jako v stanu před jazyky svárlivými.
Žalmy 31. - 22. Požehnaný buď Hospodin, nebo prokázal ke mně divné milosrdenství své jako v městě ohraženém.
Žalmy 31. - 23. Já zajisté když jsem pospíchal, řekl jsem: Zavrženť jsem od očí tvých, ale ty jsi vyslyšel hlas pokorných modliteb mých, když jsem k tobě volal.
Žalmy 31. - 24. Milujtež Hospodina všickni svatí jeho, neboť ostříhá věřících Hospodin, a též odplací vrchovatě tomu, kdož pýchu provodí.
Žalmy 31. - 25. Zmužile sobě čiňte, (a posilní Bůh srdce vašeho), všickni, kteříž naději máte v Hospodinu.
Žalmy 32. - 1. Žalm Davidův vyučující. Blahoslavený jest ten, jemuž odpuštěno přestoupení, a jehož hřích přikryt jest.
Žalmy 32. - 2. Blahoslavený člověk, jemuž nepočítá Hospodin nepravosti, a v jehož duchu lsti není.
Žalmy 32. - 3. Já když jsem mlčel, prahly kosti mé v úpění mém každého dne.
Žalmy 32. - 4. Nebo dnem i nocí obtížena byla nade mnou ruka tvá, tak že přirozená vlhkost má obrátila se v sucho letní. Sélah.
Žalmy 32. - 5. Protož hřích svůj oznámil jsem tobě, a nepravosti své jsem neukryl. Řekl jsem: Vyznám na sebe Hospodinu přestoupení svá, a ty jsi odpustil nepravost hříchu mého. Sélah.
Žalmy 32. - 6. Za to se tobě bude modliti každý svatý, v času příhodném k nalezení tebe; pročež vody mnohé v rozvodnění k němu nedosáhnou.
Žalmy 32. - 7. Ty jsi skrýše má, od ssoužení zachováš mne, a plésáním vítězným obdaříš. Sélah.
Žalmy 32. - 8. Já tobě k srozumění posloužím, a vyučím tě cestě, po níž bys choditi měl; dámť radu, oči své na tě obrátě.
Žalmy 32. - 9. Nebývejte jako kůň a jako mezek, kteříž rozumu nemají, jejichž ústa uzdou a udidly sevříti musíš, aby tobě neškodili.
Žalmy 32. - 10. Mnohé bolesti jsou bezbožníka, ale toho, jenž naději skládá v Hospodinu, milosrdenství obklíčí.
Žalmy 32. - 11. Radujte se v Hospodinu, a plésejte spravedliví, a prozpěvujte všickni srdce upřímého.
Žalmy 33. - 1. Veselte se spravedliví v Hospodinu, na upříméť přísluší chválení.
Žalmy 33. - 2. Oslavujte Hospodina na harfě, na loutně, a na nástroji o desíti strunách, žalmy zpívejte jemu.
Žalmy 33. - 3. Zpívejte jemu píseň novou, a huďte dobře a zvučně.
Žalmy 33. - 4. Nebo pravé jest slovo Hospodinovo, a všeliké dílo jeho stálé.
Žalmy 33. - 5. Milujeť spravedlnost a soud, milosrdenství Hospodinova plná jest země.
Žalmy 33. - 6. Slovem Hospodinovým nebesa učiněna jsou, a duchem úst jeho všecko vojsko jejich.
Žalmy 33. - 7. Onť shrnul jako na hromadu vody mořské, a složil na poklad propasti.
Žalmy 33. - 8. Boj se Hospodina všecka země, děstež se před ním všickni obyvatelé okršlku zemského.
Žalmy 33. - 9. Nebo on řekl, a stalo se, on rozkázal, a postavilo se.
Žalmy 33. - 10. Hospodin ruší rady národů, a v nic obrací přemyšlování lidská.
Žalmy 33. - 11. Rada pak Hospodinova na věky trvá, myšlení srdce jeho od národu do pronárodu.
Žalmy 33. - 12. Blahoslavený národ, kteréhož Hospodin jest Bohem jeho, lid ten, kterýž sobě on vyvolil za dědictví.
Žalmy 33. - 13. Hospodin patře s nebe, vidí všecky syny lidské,
Žalmy 33. - 14. Z příbytku trůnu svého dohlédá ke všechněm obyvatelům země.
Žalmy 33. - 15. Ten, kterýž stvořil srdce jednoho každého z nich, spatřuje všecky skutky jejich.
Žalmy 33. - 16. Nebývá král zachován skrze mnohý zástup, ani udatný rek vysvobozen skrze velikou moc svou.
Žalmy 33. - 17. Oklamavatelný jest kůň k spomožení, aniž ve množství síly své vytrhuje.
Žalmy 33. - 18. Aj, oči Hospodinovy patří na ty, kteříž se ho bojí, a na ty, kteříž očekávají milosrdenství jeho,
Žalmy 33. - 19. Aby vyprostil od smrti duše jejich, a živil je v čas hladu.
Žalmy 33. - 20. Duše naše očekává na Hospodina, on jest spomožení naše, a pavéza naše.
Žalmy 33. - 21. V něm zajisté rozveselí se srdce naše, nebo ve jménu jeho svatém naději skládáme.
Žalmy 33. - 22. Budiž milosrdenství tvé nad námi, Hospodine, jakož naději máme v tobě.
Žalmy 34. - 1. Davidův, když proměnil oblíčej svůj před Abimelechem; pročež jsa od něho vyhnán, odšel.
Žalmy 34. - 2. Dobrořečiti budu Hospodinu každého času, vždycky chvála jeho v ústech mých.
Žalmy 34. - 3. V Hospodinu chlubiti se bude duše má, což uslyšíc tiší, budou se veseliti.
Žalmy 34. - 4. Zvelebujtež se mnou Hospodina, a jméno jeho společně vyvyšujme.
Žalmy 34. - 5. Hledal jsem Hospodina, a vyslyšel mne, a ze všech přístrachů mých vytrhl mne.
Žalmy 34. - 6. Pročež k němu patřiti budou, a sbíhati se, a nebudou zahanbeny tváři jejich, ale řkou:
Žalmy 34. - 7. Tento chudý volal a Hospodin vyslyšel, i ze všech úzkostí jeho vysvobodil jej.
Žalmy 34. - 8. Vojensky se klade anděl Hospodinův okolo těch, kteříž se ho bojí, a zastává jich.
Žalmy 34. - 9. Okuste a vizte, jak dobrý jest Hospodin. Blahoslavený člověk, kterýž doufá v něho.
Žalmy 34. - 10. Bojtež se Hospodina svatí jeho; neboť nemívají nedostatku ti, kdož se ho bojí.
Žalmy 34. - 11. Lvíčátka nedostatek a hlad trpívají, ale ti, kteříž hledají Hospodina, nemívají nedostatku ve všem dobrém.
Žalmy 34. - 12. Poďtež, dítky, poslouchejte mne, bázni Hospodinově vyučovati vás budu.
Žalmy 34. - 13. Který člověk žádostiv jest života, a miluje dny, aby užíval dobrých věcí?
Žalmy 34. - 14. Zdržuj jazyk svůj od zlého, a rty své od mluvení lsti.
Žalmy 34. - 15. Odstup od zlého, a čiň dobré, hledej pokoje, a stíhej jej.
Žalmy 34. - 16. Oči Hospodinovy obrácené jsou k spravedlivým, a uši jeho k volání jejich:
Žalmy 34. - 17. Ale zůřivý oblíčej Hospodinův proti těm, kteříž páší zlé věci, aby vyplénil z země památku jejich.
Žalmy 34. - 18. Volají-li spravedliví, Hospodin vyslýchá, a ze všech jejich úzkostí je vytrhuje.
Žalmy 34. - 19. Nebo blízko jest Hospodin těm, kteříž jsou srdce skroušeného, a potřeným v duchu spomáhá.
Žalmy 34. - 20. Mnohé úzkosti jsou spravedlivého, ale Hospodin ze všech jej vytrhuje.
Žalmy 34. - 21. Onť ostříhá všech kostí jeho, žádná z nich nebývá zlámána.
Žalmy 34. - 22. Bezbožníka zahubí zlost, a ti, kteříž nenávidí spravedlivého, zkaženi budou.
Žalmy 34. - 23. Služebníků pak svých duše vykoupí Hospodin, a nebudou zkaženi, kteříž doufají v něho.
Žalmy 35. - 1. Žalm Davidův. Suď se, Hospodine, s těmi, kteříž se se mnou soudí; bojuj proti těm, kteříž proti mně bojují.
Žalmy 35. - 2. Pochyť štít a pavézu, a povstaň mi ku pomoci.
Žalmy 35. - 3. Vezmi i kopí, a vyjdi vstříc těm, kteříž táhnou proti mně. Rciž duši mé: Spasení tvé jáť jsem.
Žalmy 35. - 4. Nechať se zahanbí a zapýří ti, kteříž hledají duše mé; zpět ať jsou obráceni a zahanbeni ti, kteříž mi zlé obmýšlejí.
Žalmy 35. - 5. Ať jsou jako plevy před větrem, a anděl Hospodinův rozptylujž je.
Žalmy 35. - 6. Cesta jejich budiž temná a plzká, a anděl Hospodinův stihej je.
Žalmy 35. - 7. Nebo jsou bez příčiny polékli v jámě osídlo své, bez příčiny vykopali jámu duši mé.
Žalmy 35. - 8. Připadniž na ně setření, jehož se nenadáli, a sít jejich, kterouž ukryli, ať je uloví; s hřmotem ať do ní vpadnou.
Žalmy 35. - 9. Duše má pak ať se veselí v Hospodinu, a ať raduje se v spasení jeho.
Žalmy 35. - 10. A tuť všecky kosti mé řeknou: Hospodine, kdo jest podobný tobě, ješto vytrhuješ ztrápeného z moci toho, kterýž nad něj silnější jest, tolikéž chudého a nuzného od toho, kterýž ho násilně loupí?
Žalmy 35. - 11. Povstávají svědkové lživí, a na to, o čemž nevím, dotazují se mne.
Žalmy 35. - 12. Zlým za dobré mi se odplacují, duše mé zbaviti mne chtíce,
Žalmy 35. - 13. Ježto já v nemoci jejich pytlem jsem se přiodíval, duši svou postem trápil, a sám u sebe za ně často se modlil.
Žalmy 35. - 14. Jako k příteli, jako k bratru vlastnímu jsem chodíval; jakožto ten, kterýž po matce kvílí, smutek nesa, tak jsem se ponižoval.
Žalmy 35. - 15. Ale oni z mého zlého radovali se, a rotili se; shromažďovali se proti mně i ti nejnevážnější, o čemž jsem nevěděl; utrhali mi, a nemlčeli.
Žalmy 35. - 16. S pokrytci, posměvači, fatkáři škřipěli na mne zuby svými.
Žalmy 35. - 17. Pane, dlouho-liž se dívati budeš? Vytrhni duši mou od zhouby jejich, od lvů jedinkou mou.
Žalmy 35. - 18. I budu tě oslavovati v shromáždění velikém, ve množství lidu tebe chváliti budu.
Žalmy 35. - 19. Nechažť se nade mnou neradují ti, kteříž bezprávně ke mně se nepřátelsky mají; ti, kteříž mne nenávidí bez příčiny, ať nemhourají očima.
Žalmy 35. - 20. Neboť nemluví ku pokoji, ale proti pokojným na zemi slova lstivá vymýšlejí.
Žalmy 35. - 21. Anobrž rozdírají proti mně ústa svá, a říkají: Hahá, hahá, jižť vidí oko naše.
Žalmy 35. - 22. Vidíš ty to, Hospodine, neodmlčujž se, Pane, nevzdalujž se ode mne.
Žalmy 35. - 23. Probudiž se a prociť k soudu mému, Bože můj a Pane můj, k obhájení pře mé.
Žalmy 35. - 24. Suď mne podlé spravedlnosti své, Hospodine Bože můj, ať se neradují nade mnou.
Žalmy 35. - 25. Ať neříkají v srdci svém: Měhoděk duši naší; ať neříkají: Sehltili jsme jej.
Žalmy 35. - 26. Ale ať se zahanbí a zapýří všickni radující se mému zlému, v stud a hanbu ať jsou oblečeni ti, kteříž se zpínají proti mně.
Žalmy 35. - 27. Ti pak, kteříž mi přejí mé spravedlnosti, ať plésají, a radují se, a ať říkají vždycky: Veleslaven budiž Hospodin, kterýž přeje pokoje služebníku svému.
Žalmy 35. - 28. I můj jazyk ohlašovati bude spravedlnost tvou, a na každý den chválu tvou.
Žalmy 36. - 1. Přednímu z kantorů, služebníka Hospodinova Davida.
Žalmy 36. - 2. Převrácenost bezbožníka pojišťuje u vnitřnosti srdce mého, že není žádné bázně Boží před očima jeho.
Žalmy 36. - 3. Nebo mu ona pochlebuje před očima jeho, aby vykonal nepravost svou až do zošklivení.
Žalmy 36. - 4. Slova úst jeho jsou nepravá a lstivá, přestal srozumívati, aby dobře činil.
Žalmy 36. - 5. Nepravost smýšlí i na ložci svém, ustavuje se na cestě nedobré, zlého se nevaruje.
Žalmy 36. - 6. Hospodine, až do nebes milosrdenství tvé, pravda tvá až do nejvyšších oblaků.
Žalmy 36. - 7. Spravedlnost tvá jako nejvyšší hory, soudové tvoji jako hlubokost nesmírná; lidi i hovada sám zachováváš, Hospodine.
Žalmy 36. - 8. Jak převelmi drahé jest milosrdenství tvé, Bože, a protož synové lidští v stínu křídel tvých doufají.
Žalmy 36. - 9. Tučností domu tvého rozvlažováni bývají, a potokem rozkoší svých napájíš je.
Žalmy 36. - 10. Nebo u tebe jest studnice života, a v světle tvém světlo vidíme.
Žalmy 36. - 11. Rozprostři milosrdenství své na ty, kteříž tebe znají, a spravedlnost tvou na upřímé srdcem.
Žalmy 36. - 12. Nechažť nedotírá na mne noha pyšných, a ruka bezbožníků ať mne nezavozuje.
Žalmy 36. - 13. Tam, kdež padají činitelé nepravosti, poraženi bývají, a nemohou povstati.
Žalmy 37. - 1. Žalm Davidův. Nehněvej se příčinou zlostníků, nechtěj záviděti těm, kteříž páší nepravost.
Žalmy 37. - 2. Nebo jako tráva v náhle podťati budou, a jako zelená bylina uvadnou.
Žalmy 37. - 3. Doufej v Hospodina, a
Žalmy 37. - 4. Těš se v Hospodinu, a dá tobě žádosti srdce tvého.
Žalmy 37. - 5. Uval na Hospodina cestu svou, a slož v něm naději, onť zajisté všecko spraví.
Žalmy 37. - 6. A vyvedeť spravedlnost tvou jako světlo, a nevinu tvou jako poledne.
Žalmy 37. - 7. Mlčelivě se měj k Hospodinu, a očekávej na něj pečlivě. Nekormuť se příčinou toho, jemuž se daří na cestě jeho, příčinou člověka, kterýž provodí, cožkoli umyslil.
Žalmy 37. - 8. Pusť mimo sebe hněv, a zanech prchlivosti; nezpouzej se tak, abys zle činiti chtěl.
Žalmy 37. - 9. Nebo zlostníci vypléněni budou, ale ti, kteříž očekávají na Hospodina, dědičně zemí vládnouti budou.
Žalmy 37. - 10. Po malé chvíli zajisté, anť bezbožníka nebude, a pohledíš na místo jeho, anť ho již není.
Žalmy 37. - 11. Ale tiší dědičně obdrží zemi, a rozkoš míti budou ve množství pokoje.
Žalmy 37. - 12. Zle myslí bezbožník o spravedlivém, a škřipí na něj zuby svými,
Žalmy 37. - 13. Ale Hospodin směje se jemu; nebo vidí, že se přibližuje den jeho.
Žalmy 37. - 14. Vytrhujíť bezbožníci meč, a natahují lučiště své, aby porazili chudého a nuzného, aby hubili ty, kteříž jsou ctného obcování;
Žalmy 37. - 15. Ale meč jejich vejde v jejich srdce, a lučiště jejich budou polámána.
Žalmy 37. - 16. Lepší jest málo, což má spravedlivý, než veliká bohatství bezbožníků mnohých.
Žalmy 37. - 17. Nebo ramena bezbožných polámána budou, spravedlivé pak zdržuje Hospodin.
Žalmy 37. - 18. Znáť Hospodin dny upřímých, protož dědictví jejich na věky zůstane.
Žalmy 37. - 19. Nebudouť zahanbeni v čas zlý, a ve dnech hladu nasyceni budou;
Žalmy 37. - 20. Ale bezbožníci zahynou, a nepřátelé Hospodinovi, jak tuk beranů s dymem mizí, tak zmizejí.
Žalmy 37. - 21. Vypůjčuje bezbožník, a nemá co oplatiti, ale spravedlivý milost činí, a rozdává.
Žalmy 37. - 22. Nebo požehnaní ode Pána zemí vládnouti budou, ale zlořečení od něho budou vypléněni.
Žalmy 37. - 23. Krokové člověka spravedlivého od Hospodina spravováni bývají, a cestu jeho libuje.
Žalmy 37. - 24. Jestliže by upadl, neurazí se; nebo Hospodin drží jej za ruku jeho.
Žalmy 37. - 25. Mlad jsem byl, a sstaral jsem se, a neviděl jsem spravedlivého opuštěného, ani semene jeho žebrati chleba.
Žalmy 37. - 26. Každého dne milost činí, i půjčuje, a však símě jeho jest v požehnání.
Žalmy 37. - 27. Odstup od zlého, a čiň dobré, a bydliti budeš na věky.
Žalmy 37. - 28. Nebo Hospodin miluje soud, a neopouští svatých svých, na věky v stráži jeho budou; símě pak bezbožníků bude vypléněno.
Žalmy 37. - 29. Ale spravedliví ujmou zemi dědičně, a na věky v ní přebývati budou.
Žalmy 37. - 30. Ústa spravedlivého mluví moudrost, a jazyk jeho vynáší soud.
Žalmy 37. - 31. Zákon Boha jeho jest v srdci jeho, pročež nepodvrtnou se nohy jeho.
Žalmy 37. - 32. Špehujeť bezbožník po spravedlivém, a hledá ho zahubiti;
Žalmy 37. - 33. Ale Hospodin ho nenechá v ruce jeho, aniž ho dopustí potupiti, když by souzen byl.
Žalmy 37. - 34. Očekávejž tedy na Hospodina, a ostříhej cesty jeho, a on tě povýší, abys dědičně obdržel zemi, z níž že vykořeněni budou bezbožníci, uhlédáš.
Žalmy 37. - 35. Viděl jsem bezbožníka hrozné síly, an se rozložil jako zelený samorostlý strom.
Žalmy 37. - 36. Ale tudíž pominul, a aj nebylo ho; nebo hledal jsem ho, a není nalezen.
Žalmy 37. - 37. Pozor měj na pobožného, a viz upřímého, žeť takového člověka poslední věci jsou potěšené,
Žalmy 37. - 38. Přestupníci pak že tolikéž vyhlazeni budou, a bezbožníci naposledy vyťati.
Žalmy 37. - 39. Ale spasení spravedlivých jest od Hospodina, onť jest síla jejich v času ssoužení.
Žalmy 37. - 40. Spomáháť jim Hospodin, a je vytrhuje, vytrhuje je od bezbožníků, a zachovává je; nebo doufají v něho.
Žalmy 38. - 1. Žalm Davidův k připomínání.
Žalmy 38. - 2. Hospodine, v prchlivosti své netresci mne, ani v hněvě svém kárej mne.
Žalmy 38. - 3. Nebo střely tvé uvázly ve mně, a ruka tvá na mne těžce dolehla.
Žalmy 38. - 4. Nic není celého v těle mém pro tvou hněvivost, nemají pokoje kosti mé pro hřích můj.
Žalmy 38. - 5. Nebo nepravosti mé vzešly nad hlavu mou, jako břímě těžké nemožné jsou mi k unesení.
Žalmy 38. - 6. Zahnojily se, a kyší rány mé pro bláznovství mé.
Žalmy 38. - 7. Pohrbený a sklíčený jsem náramně, každého dne v smutku chodím.
Žalmy 38. - 8. Nebo ledví má plná jsou mrzkosti, a nic není celého v těle mém.
Žalmy 38. - 9. Zemdlen jsem a potřín převelice, řvu pro úzkost srdce svého.
Žalmy 38. - 10. Pane, před tebou jest všecka žádost má, a vzdychání mé není před tebou skryto.
Žalmy 38. - 11. Srdce mé zmítá se, opustila mne síla má, i to světlo očí mých není se mnou.
Žalmy 38. - 12. Ti, kteříž mne milovali, a tovaryši moji, štítí se ran mých, a příbuzní moji zdaleka stojí.
Žalmy 38. - 13. Ti pak, kteříž stojí o bezživotí mé, osídla lécejí, a kteříž mého zlého hledají, mluví převráceně, a přes celý den lest a chytrost smýšlejí.
Žalmy 38. - 14. Ale já jako hluchý neslyším, a jako němý, kterýž neotvírá úst svých;
Žalmy 38. - 15. Tak jsem, jako člověk, kterýž neslyší, a v jehož ústech není žádného odporu.
Žalmy 38. - 16. Nebo na tě, Hospodine, očekávám, ty za mne odpovíš, Pane Bože můj.
Žalmy 38. - 17. Nebo jsem řekl: Ať se neradují ze mne, poklesla-li by se noha má, ať se pyšně nepozdvihují nade mnou,
Žalmy 38. - 18. Poněvadž k snášení bíd hotov jsem, anobrž bolest má vždycky jest přede mnou.
Žalmy 38. - 19. A že nepravosti své vyznávám, a pro hřích svůj tesklím.
Žalmy 38. - 20. Pročež nepřátelé moji veseli jsouce, silí se, a rozmnožují se ti, kteříž mne bez příčiny nenávidí.
Žalmy 38. - 21. A zlým za dobré mi se odplacujíce, činí mi protivenství, proto že dobrého následuji.
Žalmy 38. - 22. Neopouštějž mne, Hospodine Bože můj, nevzdalujž se ode mne.
Žalmy 38. - 23. Přispěj k spomožení mému, Pane spasení mého.
Žalmy 39. - 1. Přednímu zpěváku Jedutunovi, žalm Davidův.
Žalmy 39. - 2. Řekl jsem: Ostříhati budu cest svých, abych nezhřešil jazykem svým; pojmu v uzdu ústa svá, dokudž bude bezbožník přede mnou.
Žalmy 39. - 3. Mlčením byl jsem k němému podobný, umlčel jsem se i spravedlivého odporu, ale bolest má více zbouřena jest.
Žalmy 39. - 4. Hořelo ve mně srdce mé, roznícen jest oheň v přemyšlování mém, tak že jsem mluvil jazykem svým, řka:
Žalmy 39. - 5. Dej mi znáti, Hospodine, konec života mého, a odměření dnů mých jaké jest, abych věděl, jak dlouho trvati mám.
Žalmy 39. - 6. Aj, na dlaň odměřil jsi mi dnů, a věk můj jest jako nic před tebou, a jistě žeť není než pouhá marnost každý člověk, jakkoli pevně stojící. Sélah.
Žalmy 39. - 7. Jistě tak pomíjí člověk jako stín, nadarmo zajisté kvaltuje se; shromažďuje, a neví, kdo to pobéře.
Žalmy 39. - 8. Načež bych tedy nyní očekával, Pane? Očekávání mé jest na tebe.
Žalmy 39. - 9. A protož ode všech přestoupení mých vysvoboď mne, za posměch bláznu nevystavuj mne.
Žalmy 39. - 10. Oněměl jsem, a neotevřel úst svých, proto že jsi ty učinil to.
Žalmy 39. - 11. Odejmi ode mne metlu svou, nebo od švihání ruky tvé docela zhynul jsem.
Žalmy 39. - 12. Ty, když žehráním pro nepravost tresceš člověka, hned jako mol k zetlení přivodíš zdárnost jeho; marnost zajisté jest všeliký člověk. Sélah.
Žalmy 39. - 13. Vyslyšiž modlitbu mou, Hospodine, a volání mé přijmi v uši své; neodmlčujž se kvílení mému, nebo jsem příchozí a podruh u tebe, jako i všickni otcové moji.
Žalmy 39. - 14. Ponechej mne, ať se posilím, prvé než bych se odebral, a již zde více nebyl.
Žalmy 40. - 1. Přednímu zpěváku, Davidův žalm.
Žalmy 40. - 2. Žádostivě očekával jsem na Hospodina, i naklonil se ke mně, a vyslyšel mé volání.
Žalmy 40. - 3. A vytáhl mne z čisterny hlučící, i z bláta bahnivého, a postavil na skále nohy mé, a kroky mé utvrdil.
Žalmy 40. - 4. A tak vložil v ústa má píseň novou, chválu Bohu našemu, což když uhlédají mnozí, i báti se, i doufání skládati budou v Hospodinu.
Žalmy 40. - 5. Blahoslavený ten člověk, kterýž skládá v Hospodinu svou naději, a neohlédá se na pyšné, ani na ty, kteříž se ke lži uchylují.
Žalmy 40. - 6. Mnohé věci činíš ty, Hospodine Bože můj, a divní jsou skutkové tvoji i myšlení tvá o nás; není, kdo by je pořád vyčísti mohl před tebou. Já chtěl-li bych je vymluviti a vypraviti, mnohem více jich jest, nežli vypraveno býti může.
Žalmy 40. - 7. Oběti a daru neoblíbils, ale uši jsi mi otevřel; zápalu a oběti za hřích nežádal jsi.
Žalmy 40. - 8. Tehdy řekl jsem: Aj, jduť, jakož v knihách psáno jest o mně.
Žalmy 40. - 9. Abych činil vůli tvou, Bože můj, líbost mám; nebo zákon tvůj jest u prostřed vnitřností mých.
Žalmy 40. - 10. Ohlašoval jsem spravedlnost v shromáždění velikém; aj, rtů svých že jsem nezdržoval, ty znáš, Hospodine.
Žalmy 40. - 11. Spravedlnosti tvé neukryl jsem u prostřed srdce svého, pravdu tvou a spasení tvé vypravoval jsem, nezatajil jsem milosrdenství tvého a pravdy tvé v shromáždění velikém.
Žalmy 40. - 12. Ty pak, Hospodine, nevzdaluj slitování svých ode mne; milosrdenství tvé a pravda tvá vždycky ať mne ostříhají.
Žalmy 40. - 13. Neboť jsou mne obklíčily zlé věci, jimž počtu není; dostihly mne mé nepravosti, tak že prohlédnouti nemohu; rozmnožily se nad počet vlasů hlavy mé, a srdce mé opustilo mne.
Žalmy 40. - 14. Račiž ty mne, Hospodine, vysvoboditi; Hospodine, pospěšiž ku pomoci mé.
Žalmy 40. - 15. Zahanbeni buďte, a zapyřte se všickni, kteříž hledají duše mé, aby ji zahladili; zpět obráceni a v potupu dáni buďte, kteříž líbost mají v neštěstí mém.
Žalmy 40. - 16. Přijdiž na ně spuštění za to, že mne k hanbě přivésti usilují, říkajíce: Hahá, hahá.
Žalmy 40. - 17. Ale ať radují a veselí se v tobě všickni hledající tebe, a milující spasení tvé ať říkají vždycky: Veleslaven budiž Hospodin.
Žalmy 40. - 18. Já pak ačkoli chudý a nuzný jsem, Pán však pečuje o mne. Pomoc má a vysvoboditel můj ty jsi. Bože můj, neprodlévejž.
Žalmy 41. - 1. Přednímu zpěváku, žalm Davidův.
Žalmy 41. - 2. Blahoslavený, kdož prozřetelný soud činí o chudém; v den zlý vysvobodí jej Hospodin.
Žalmy 41. - 3. Hospodin ho ostřeže, a obživí jej; blažený bude na zemi, aniž ho vydá líbosti nepřátel jeho.
Žalmy 41. - 4. Hospodin ho na ložci ve mdlobě posilí, všecko ležení jeho v nemoci jeho promění.
Žalmy 41. - 5. Já řekl jsem: Hospodine, smiluj se nade mnou, uzdrav duši mou, nebo jsem tobě zhřešil.
Žalmy 41. - 6. Nepřátelé moji mluvili zle o mně, řkouce: Skoro-liž umřel, a zahyne jméno jeho?
Žalmy 41. - 7. A jestliže kdo z nich přichází, aby mne navštívil, pochlebenství mluví; srdce jeho sbírá sobě nepravost, a vyjda ven, roznáší ji.
Žalmy 41. - 8. Sšeptávají se spolu proti mně všickni, kteříž mne nenávidí, a přičítají mi zlé věci, říkajíce:
Žalmy 41. - 9. Pomsta pro nešlechetnost přichytila se ho, a kdyžtě se složil nepovstaneť zase.
Žalmy 41. - 10. Také i ten, s nímž jsem byl v přátelství, jemuž jsem se dověřoval, a kterýž jídal chléb můj, pozdvihl paty proti mně.
Žalmy 41. - 11. Ale ty, Hospodine, smiluj se nade mnou, a pozdvihni mne, a odplatím jim;
Žalmy 41. - 12. Abych odtud poznal, že mne sobě libuješ, když by se neradoval nade mnou nepřítel můj.
Žalmy 41. - 13. Mne pak v upřímnosti mé zachováš, a postavíš před oblíčejem svým na věky.
Žalmy 41. - 14. Požehnaný Hospodin Bůh Izraelský, od věků až na věky, Amen i Amen.
Žalmy 42. - 1. Přednímu zpěváku z synů Chóre, žalm vyučující.
Žalmy 42. - 2. Jakož jelen řve, dychtě po tekutých vodách, tak duše má řve k tobě, ó Bože.
Žalmy 42. - 3. Žízní duše má Boha, Boha živého, a říká: Skoro-liž půjdu, a ukáži se před oblíčejem Božím?
Žalmy 42. - 4. Slzy mé jsou mi místo chleba dnem i nocí, když mi říkají každého dne: Kdež jest Bůh tvůj?
Žalmy 42. - 5. Na to když se rozpomínám, téměř duši svou sám v sobě vylévám, že jsem chodíval s mnohými, a ubírával jsem se s nimi do domu Božího s hlasitým zpíváním, a díkčiněním v zástupu plésajících.
Žalmy 42. - 6. Proč jsi smutná, duše má, a proč se kormoutíš? Posečkej na Boha, neboť ještě vyznávati jej budu, i hojné spasení tváři jeho.
Žalmy 42. - 7. Můj Bože, jak tesklí duše má! Protož se na tě rozpomínám v krajině Jordánské a Hermonské, na hoře Mitsar.
Žalmy 42. - 8. Propast propasti se ozývá k hlučení trub tvých, všecka vlnobití tvá a rozvodnění tvá na mne se svalila.
Žalmy 42. - 9. Věřím však, žeť mi udělí ve dne Hospodin milosrdenství svého, a v noci písnička jeho se mnou, a modlitba má k Bohu života mého.
Žalmy 42. - 10. Dím k Bohu silnému, skále své: Pročež jsi zapomenul se nade mnou? Proč pro ssoužení od nepřítele v smutku mám choditi?
Žalmy 42. - 11. Jako rána v kostech mých jest to, když mi utrhají nepřátelé moji, říkajíce mi každého dne: Kdež jest Bůh tvůj?
Žalmy 42. - 12. Proč jsi smutná, duše má, a proč se kormoutíš ve mně? Posečkej na Boha, neboť ještě vyznávati jej budu; onť jest hojné spasení tváři mé a Bůh můj.
Žalmy 43. - 1. Suď mne, ó Bože, a zasaď se o mou při; od národu nemilosrdného, a od člověka lstivého a nepravého vytrhni mne.
Žalmy 43. - 2. Nebo ty jsi Bůh mé síly. Proč jsi mne zapudil? Proč pro ssoužení od nepřítele v smutku mám ustavičně choditi?
Žalmy 43. - 3. Sešliž světlo své a pravdu svou, to ať mne vodí a zprovodí na horu svatosti tvé a do příbytků tvých,
Žalmy 43. - 4. Abych přistoupil k oltáři Božímu, k Bohu radostného plésání mého, a budu tě oslavovati na harfě, ó Bože, Bože můj.
Žalmy 43. - 5. Proč jsi smutná, duše má, a proč se kormoutíš ve mně? Posečkej na Boha, neboť ještě vyznávati jej budu; onť jest hojné spasení tváři mé a Bůh můj.
Žalmy 44. - 1. Přednímu zpěváku z synů Chóre, vyučující.
Žalmy 44. - 2. Bože, ušima svýma slýchali jsme, a otcové naši vypravovali nám o skutcích, kteréž jsi činíval za dnů jejich, za dnů starodávních.
Žalmy 44. - 3. Tys sám rukou svou vyhnal pohany, a vštípil jsi je; potřel jsi lidi, a je jsi rozplodil.
Žalmy 44. - 4. Neboť jsou neopanovali země mečem svým, aniž jim rámě jejich spomohlo, ale pravice tvá a rámě tvé, a světlost oblíčeje tvého, proto že jsi je zamiloval.
Žalmy 44. - 5. Ty jsi sám král můj, ó Bože, udílejž hojného spasení Jákobova.
Žalmy 44. - 6. V toběť jsme protivníky naše potírali, a ve jménu tvém pošlapávali jsme povstávající proti nám.
Žalmy 44. - 7. Neboť jsem v lučišti svém naděje neskládal, aniž mne kdy obránil meč můj.
Žalmy 44. - 8. Ale ty jsi nás vysvobozoval od nepřátel našich, a kteříž nás nenávidí, ty jsi zahanboval.
Žalmy 44. - 9. A protož chválíme tě Boha na každý den, a jméno tvé ustavičně oslavujeme. Sélah.
Žalmy 44. - 10. Ale nyní jsi nás zahnal i zahanbil, a nevycházíš s vojsky našimi.
Žalmy 44. - 11. Obrátil jsi nás nazpět, a ti, kteříž nás nenávidí, rozchvátali mezi sebou jmění naše.
Žalmy 44. - 12. Oddal jsi nás, jako ovce k snědení, i mezi pohany rozptýlil jsi nás.
Žalmy 44. - 13. Prodal jsi lid svůj bez peněz, a nenadsadils mzdy jejich.
Žalmy 44. - 14. Vydal jsi nás k utrhání sousedům našim, ku posměchu a ku potupě těm, kteříž jsou vůkol nás.
Žalmy 44. - 15. Uvedl jsi nás v přísloví mezi národy, a mezi lidmi, aby nad námi hlavou zmítáno bylo.
Žalmy 44. - 16. Na každý den styděti se musím, a hanba tváři mé přikrývá mne,
Žalmy 44. - 17. A to z příčiny řeči utrhajícího a hanějícího, z příčiny nepřítele a vymstívajícího se.
Žalmy 44. - 18. Všecko to přišlo na nás, a však jsme se nezapomenuli na tě, aniž jsme zrušili smlouvy tvé.
Žalmy 44. - 19. Neobrátilo se nazpět srdce naše, aniž se uchýlil krok náš od stezky tvé,
Žalmy 44. - 20. Ačkoli jsi nás byl potřel na místě draků, a přikryl jsi nás stínem smrti.
Žalmy 44. - 21. Kdybychom se byli zapomenuli na jméno Boha svého, a pozdvihli rukou svých k bohu cizímu,
Žalmy 44. - 22. Zdaliž by toho Bůh byl nevyhledával? Nebo on zná skrytosti srdce.
Žalmy 44. - 23. Anobrž pro tebe mordováni býváme každého dne, jmíni jsme jako ovce k zabití oddané.
Žalmy 44. - 24. Procitiž, proč spíš, ó Pane? Probudiž se, a nezaháněj nás na věky.
Žalmy 44. - 25. I pročež tvář svou skrýváš, a zapomínáš se na trápení a ssoužení naše?
Žalmy 44. - 26. Nebotě se již sklonila až k prachu duše naše, přilnul k zemi život náš.
Žalmy 44. - 27. Povstaniž k našemu spomožení, a vykup nás pro své milosrdenství.
Žalmy 45. - 1. Přednímu kantoru z synů Chóre, na šošannim, vyučující. Píseň o lásce.
Žalmy 45. - 2. Vyneslo srdce mé slovo dobré, vypravovati budu písně své o králi, jazyk můj jako péro hbitého písaře.
Žalmy 45. - 3. Krásnější jsi nad všecky syny lidské, rozlita jest i milost ve rtech tvých, proto že jest tobě požehnal Bůh až na věky.
Žalmy 45. - 4. Připaš meč svůj na bedra, ó reku udatný, prokaž důstojnost a slávu svou.
Žalmy 45. - 5. A v té slávě své šťastně vyjížděj s slovem pravdy, tichosti a spravedlnosti, a dokáže pravice tvá hrozných věcí.
Žalmy 45. - 6. Střely tvé jsou ostré, padati budou od nich před tebou národové, proniknou až k srdci nepřátel královských.
Žalmy 45. - 7. Trůn tvůj, ó Bože, jest věčný a stálý, berla království tvého jestiť berla nejupřímější.
Žalmy 45. - 8. Miluješ spravedlnost, a nenávidíš bezbožnosti, protož pomazal tě, Bože, Bůh tvůj olejem veselé nad účastníky tvé.
Žalmy 45. - 9. Mirra, aloe a kassia, všecka roucha tvá voní z paláců, z kostí slonových vzdělaných, nad ty, jenž tě obveselují.
Žalmy 45. - 10. Dcery králů jsou mezi vzácnými tvými, přístojíť i manželka tobě po pravici v ryzím zlatě.
Žalmy 45. - 11. Slyšiž, dcerko, a viz, a nakloň ucha svého, a zapomeň na lid svůj a na dům otce svého.
Žalmy 45. - 12. I zalíbí se králi tvá krása; onť jest zajisté Pán tvůj, protož skláněj se před ním.
Žalmy 45. - 13. Tuť i Tyrští s dary, před oblíčejem tvým kořiti se budou bohatí národové.
Žalmy 45. - 14. Všecka slavná jest dcera královská u vnitřku, roucho zlatem vytkávané jest oděv její.
Žalmy 45. - 15. V rouše krumpovaném přivedena bude králi, i panny za ní, družičky její, přivedeny budou k tobě.
Žalmy 45. - 16. Přivedeny budou s radostí velikou a plésáním, a vejdou na palác královský.
Žalmy 45. - 17. Místo otců svých budeš míti syny své, kteréž postavíš za knížata po vší zemi.
Žalmy 45. - 18. V pamět uvoditi budu jméno tvé po všecky věky, pročež oslavovati tě budou národové na věky věků.
Žalmy 46. - 1. Přednímu kantoru z synů Chóre, píseň na alamot.
Žalmy 46. - 2. Bůh jest naše útočiště i síla, ve všelikém ssoužení pomoc vždycky hotová.
Žalmy 46. - 3. A protož nebudeme se báti, byť se pak i země podvrátila, a zpřevracely se hory do prostřed moře.
Žalmy 46. - 4. Byť i ječely, a kormoutily se vody jeho, a hory se rozrážely od dutí jeho. Sélah.
Žalmy 46. - 5. Potok a pramenové jeho obveselují město Boží, nejsvětější z příbytků Nejvyššího.
Žalmy 46. - 6. Bůh jest u prostřed něho, nepohneť se; přispějeť jemu Bůh na pomoc hned v jitře.
Žalmy 46. - 7. Když hlučeli národové, a pohnula se království, vydal hlas svůj, a rozplynula se země.
Žalmy 46. - 8. Hospodin zástupů jest s námi, hradem vysokým jest nám Bůh Jákobův. Sélah.
Žalmy 46. - 9. Poďte, vizte skutky Hospodinovy, jakýchť jest pustin nadělal na zemi.
Žalmy 46. - 10. Přítrž činí bojům až do končin země, lučiště láme, kopí posekává, a vozy spaluje ohněm,
Žalmy 46. - 11. Mluvě: Upokojtež se, a vězte, žeť jsem já Bůh, kterýž vyvýšen budu mezi národy, vyvýšen budu na zemi.
Žalmy 46. - 12. Hospodin zástupů jest s námi, hradem vysokým jest nám Bůh Jákobův. Sélah.
Žalmy 47. - 1. Přednímu zpěváku z synů Chóre, žalm.
Žalmy 47. - 2. Všickni národové plésejte rukama, trubte Bohu s hlasitým prozpěvováním.
Žalmy 47. - 3. Nebo Hospodin nejvyšší, hrozný, jest král veliký nade vší zemi.
Žalmy 47. - 4. Uvozuje lidi v moc naši, a národy pod nohy naše.
Žalmy 47. - 5. Oddělil nám za dědictví naše slávu Jákobovu, kteréhož miloval. Sélah.
Žalmy 47. - 6. Vstoupil Bůh s troubením, Hospodin s zvukem trouby.
Žalmy 47. - 7. Žalmy zpívejte Bohu, zpívejte; zpívejte žalmy králi našemu, zpívejte.
Žalmy 47. - 8. Nebo král vší země Bůh jest, zpívejte žalmy rozumně.
Žalmy 47. - 9. Kralujeť Bůh nad národy, Bůh sedí na trůnu svém svatém.
Žalmy 47. - 10. Knížata národů připojili se k lidu Boha Abrahamova; nebo pavézy země Boží jsou, pročež on náramně vyvýšen jest.
Žalmy 48. - 1. Píseň žalmu synů Chóre.
Žalmy 48. - 2. Veliký jest Hospodin, a převelmi chvalitebný v městě Boha našeho, na hoře svatosti své.
Žalmy 48. - 3. Ozdoba krajiny, útěcha vší země jestiť hora Sion, k straně půlnoční, město krále velikého.
Žalmy 48. - 4. Bůh na palácích jeho, a znají ho býti vysokým hradem.
Žalmy 48. - 5. Nebo aj, králové když se shromáždili a spolu táhli,
Žalmy 48. - 6. Sami to uzřevše, velmi se divili, a předěšeni byvše, náhle utíkali.
Žalmy 48. - 7. Tuť jest je strach popadl, a bolest jako ženu rodící.
Žalmy 48. - 8. Větrem východním rozrážíš lodí Tarské.
Žalmy 48. - 9. Jakž jsme slýchali, tak jsme spatřili, v městě Hospodina zástupů, v městě Boha našeho. Bůh upevní je až na věky.
Žalmy 48. - 10. Rozjímáme, ó Bože, milosrdenství tvé u prostřed chrámu tvého.
Žalmy 48. - 11. Jakož jméno tvé, Bože, tak i chvála tvá až do končin země; pravice tvá zajisté plná jest spravedlnosti.
Žalmy 48. - 12. Raduj se, horo Sione, plésejte, dcery Judské, z příčiny soudů Božích.
Žalmy 48. - 13. Obejděte Sion, a obstupte jej, sečtěte věže jeho.
Žalmy 48. - 14. Přiložte mysl svou k ohradě, popatřte na paláce jeho, abyste uměli vypravovati věku potomnímu,
Žalmy 48. - 15. Že tento Bůh jest Bůh náš na věčné věky, a že on vůdce náš bude až do smrti.
Žalmy 49. - 1. Přednímu kantoru z synů Chóre, žalm.
Žalmy 49. - 2. Slyšte to všickni národové, pozorujte všickni obyvatelé zemští.
Žalmy 49. - 3. Tak z lidu obecného, jako z povýšených, tak bohatý, jako chudý.
Žalmy 49. - 4. Ústa má mluviti budou moudrost, a přemyšlování srdce mého rozumnost.
Žalmy 49. - 5. Nakloním k přísloví ucha svého, a při harfě vykládati budu přípovídku svou.
Žalmy 49. - 6. I proč se báti mám ve dnech zlých, aby nepravost těch, kteříž mi na paty šlapají, mne obklíčiti měla?
Žalmy 49. - 7. Kteříž doufají v svá zboží, a množstvím bohatství svého se chlubí.
Žalmy 49. - 8. Žádný bratra svého nijakž vykoupiti nemůže, ani Bohu za něj dáti mzdy vyplacení,
Žalmy 49. - 9. (Neboť by velmi drahé musilo býti vyplacení duše jejich, protož nedovedeť toho na věky),
Žalmy 49. - 10. Aby živ byl věčně, a neviděl porušení.
Žalmy 49. - 11. Nebo se vídá, že i moudří umírají, blázen a hovadný člověk zaroveň hynou, zboží svého i cizím zanechávajíce.
Žalmy 49. - 12. Myšlení jejich jest, že domové jejich věční jsou, a příbytkové jejich od národu do pronárodu; pročež je po krajinách nazývají jmény svými.
Žalmy 49. - 13. Ale člověk v slávě netrvá, jsa podobný hovadům, kteráž hynou.
Žalmy 49. - 14. Taková snažnost jejich jest bláznovstvím při nich, však potomci jejich ústy svými to schvalují. Sélah.
Žalmy 49. - 15. Jako hovada v pekle skladeni budou, smrt je žráti bude, ale upřímí panovati budou nad nimi v jitře; způsob pak oněchno aby zvetšel, z příbytku svého octnou se v hrobě.
Žalmy 49. - 16. Ale Bůh vykoupí duši mou z moci pekla, když mne přijme. Sélah.
Žalmy 49. - 17. Neboj se, když by někdo zbohatl, a když by se rozmnožila sláva domu jeho.
Žalmy 49. - 18. Při smrti zajisté ničeho nevezme, aniž sstoupí za ním sláva jeho.
Žalmy 49. - 19. Ačťkoli duši své, pokudž jest živ, lahodí; k tomu chválí jej i jiní, když sobě čistě povoluje:
Žalmy 49. - 20. A však musí se odebrati za věkem otců svých, a na věky světla neuzří.
Žalmy 49. - 21. Summou: Člověk jsa ve cti, neusrozumí-li sobě, bývá učiněn podobný hovadům, kteráž hynou.
Žalmy 50. - 1. Žalm Azafovi. Bůh silný, Bůh Hospodin mluvil, a přivolal zemi od východu slunce i od západu jeho.
Žalmy 50. - 2. Z Siona v dokonalé kráse Bůh zastkvěl se.
Žalmy 50. - 3. Béřeť se Bůh náš, a nebude mlčeti; oheň před ním vše zžírati bude, a vůkol něho vichřice náramná.
Žalmy 50. - 4. Zavolal nebes s hůry i země, aby soudil lid svůj, řka:
Žalmy 50. - 5. Shromažďte mi svaté mé, kteříž smlouvu se mnou učinili při obětech.
Žalmy 50. - 6. I budou vypravovati nebesa spravedlnost jeho; nebo sám Bůh soudce jest. Sélah.
Žalmy 50. - 7. Slyš, lide můj, a buduť mluviti, Izraeli, a buduť tebou osvědčovati. Já zajisté Bůh, Bůh tvůj jsem.
Žalmy 50. - 8. Nechci tě obviňovati z příčiny obětí tvých, ani zápalů tvých, že by vždycky přede mnou nebyli.
Žalmy 50. - 9. Nevezmuť z domu tvého volka, ani z chlévů tvých kozlů.
Žalmy 50. - 10. Nebo má jest všecka zvěř lesní, i hovada na tisíci horách.
Žalmy 50. - 11. Já znám všecko ptactvo po horách, a zvěř polní před sebou mám.
Žalmy 50. - 12. Zlačním-li, nic tobě o to nedím; nebo můj jest okršlek zemský i plnost jeho.
Žalmy 50. - 13. Zdaliž jídám maso z volů, a pijím krev kozlovou?
Žalmy 50. - 14. Obětuj Bohu obět chvály, a plň Nejvyššímu své sliby;
Žalmy 50. - 15. A vzývej mne v den ssoužení, vytrhnu tě, a ty mne budeš slaviti.
Žalmy 50. - 16. Sic jinak bezbožníku praví Bůh: Což tobě do toho, že ty vypravuješ ustanovení má, a béřeš smlouvu mou v ústa svá,
Žalmy 50. - 17. Poněvadž jsi vzal v nenávist kázeň, a zavrhl jsi za sebe slova má.
Žalmy 50. - 18. Vidíš-li zloděje, hned s ním běžíš, a s cizoložníky díl svůj máš.
Žalmy 50. - 19. Ústa svá pouštíš ke zlému, a jazyk tvůj skládá lest.
Žalmy 50. - 20. Usazuješ se, a mluvíš proti bratru svému, a na syna matky své lehkost uvodíš.
Žalmy 50. - 21. To jsi činil, a já mlčel jsem. Měl-liž jsi ty se domnívati, že já tobě podobný budu? Nýbrž trestati tě budu, a představímť to před oči tvé.
Žalmy 50. - 22. Srozumějtež tomu již aspoň vy, kteříž se zapomínáte na Boha, abych snad nepochytil, a nebyl by, kdo by vytrhl.
Žalmy 50. - 23. Kdož obětuje obět chvály, tenť mne uctí, a tomu, kdož napravuje cestu svou, ukáži spasení Boží.
Žalmy 51. - 1. Přednímu z kantorů, žalm Davidův,
Žalmy 51. - 2. Když k němu přišel Nátan prorok, po jeho vjití k Betsabé.
Žalmy 51. - 3. Smiluj se nade mnou, Bože, podlé milosrdenství svého, podlé množství slitování svých shlaď přestoupení má.
Žalmy 51. - 4. Dokonale obmej mne od nepravosti mé, a od hříchu mého očisť mne.
Žalmy 51. - 5. Nebo já znám přestoupení svá, a hřích můj přede mnou jest ustavičně.
Žalmy 51. - 6. Tobě, tobě samému, zhřešil jsem, a zlého se před očima tvýma dopustil, abys spravedlivý zůstal v řečech svých, a bez úhony v soudech svých.
Žalmy 51. - 7. Aj, v nepravosti zplozen jsem, a v hříchu počala mne matka má.
Žalmy 51. - 8. Aj, ty libuješ pravdu u vnitřnostech, nadto skrytou moudrost zjevil jsi mi.
Žalmy 51. - 9. Vyčisť mne yzopem, a očištěn budu, umej mne, a nad sníh bělejší budu.
Žalmy 51. - 10. Dej mi slyšeti radost a potěšení, tak ať zpléší kosti mé, kteréž jsi potřel.
Žalmy 51. - 11. Odvrať tvář svou přísnou od hříšností mých, a vymaž všecky nepravosti mé.
Žalmy 51. - 12. Srdce čisté stvoř mi, ó Bože, a ducha přímého obnov u vnitřnostech mých.
Žalmy 51. - 13. Nezamítej mne od tváři své, a Ducha svatého svého neodjímej ode mne.
Žalmy 51. - 14. Navrať mi radost spasení svého, a duchem dobrovolným utvrď mne.
Žalmy 51. - 15. I budu vyučovati přestupníky cestám tvým, aby hříšníci k tobě se obraceli.
Žalmy 51. - 16. Vytrhni mne z pomsty pro vylití krve, ó Bože, Bože spasiteli můj, a budeť s veselím prozpěvovati jazyk můj o spravedlnosti tvé.
Žalmy 51. - 17. Pane, rty mé otevři, i budou ústa má zvěstovati chválu tvou.
Žalmy 51. - 18. Nebo neoblíbil bys oběti, bychť ji i dal, aniž bys zápalu přijal.
Žalmy 51. - 19. Oběti Boží duch skroušený; srdcem skroušeným a potřebným, Bože, nezhrzíš.
Žalmy 51. - 20. Dobrotivě nakládej z milosti své s Sionem, vzdělej zdi Jeruzalémské.
Žalmy 51. - 21. A tehdáž sobě zalíbíš oběti spravedlnosti, zápaly a pálení celých obětí, tehdážť voly na oltáři tvém obětovati budou.
Žalmy 52. - 1. Přednímu z kantorů, vyučující žalm Davidův.
Žalmy 52. - 2. Když přišel Doeg Idumejský, a zvěstoval Saulovi, a pověděl mu, že David všel do domu Achimelechova.
Žalmy 52. - 3. Proč se chlubíš nešlechetností, ty mocný? Milosrdenstvíť Boha silného trvá každého dne.
Žalmy 52. - 4. Těžkosti obmýšlí jazyk tvůj, tak jako břitva nabroušená lest provodí.
Žalmy 52. - 5. Miluješ zlé více než dobré, raději lež mluvíš než spravedlnost. Sélah.
Žalmy 52. - 6. Miluješ všelijaké řeči k sehlcení, a jazyk ošemetný.
Žalmy 52. - 7. I tebeť Bůh silný zkazí na věky, pochytí tě, a vytrhne tě z stánku, a vykoření z země živých. Sélah.
Žalmy 52. - 8. Což spravedliví vidouce, budou se báti a jemu posmívati:
Žalmy 52. - 9. Aj, toť jest ten člověk, kterýž neskládal v Bohu síly své, ale doufaje ve množství bohatství svých, zmocňoval se v zlosti své.
Žalmy 52. - 10. Já pak budu jako oliva zelenající se v domě Božím; neboť jsem naději složil v milosrdenství Božím na věky věků.
Žalmy 52. - 11. Oslavovati tě budu, Pane, na věky, že jsi to učinil, a poshovím na jméno tvé, neboť jest vzácné před oblíčejem svatých tvých.
Žalmy 53. - 1. Přednímu z kantorů na machalat, vyučující žalm Davidův.
Žalmy 53. - 2. Říká blázen v srdci svém: Není Boha. Porušeni jsou, a ohavnou páší nepravost; není, kdo by činil dobré.
Žalmy 53. - 3. Bůh s nebe popatřil na syny lidské, aby viděl, byl-li by kdo rozumný a hledající Boha.
Žalmy 53. - 4. Aj, každý z nich nazpět odšel, napořád neužiteční učiněni jsou; není, kdo by činil dobré, není ani jednoho.
Žalmy 53. - 5. Zdaliž nevědí všickni činitelé nepravosti, lid můj sžírajíce, jako by chléb jedli? Boha pak nevzývají.
Žalmy 53. - 6. Tuť se náramně strašiti budou, kdež není strachu. Bůh zajisté rozptýlí kosti těch, kteříž tě vojensky oblehli; zahanbíš je, nebo Bůh pohrdl jimi.
Žalmy 53. - 7. Ó by z Siona dáno bylo spasení Izraelovi. Když Bůh zase přivede zajaté lidu svého, plésati bude Jákob, a veseliti se Izrael.
Žalmy 54. - 1. Přednímu z kantorů na neginot, vyučující žalm Davidův,
Žalmy 54. - 2. Když přišli Zifejští, a řekli Saulovi: Nevíš-liž, že se David pokrývá u nás?
Žalmy 54. - 3. Bože, spasena mne učiň pro jméno své, a v moci své veď při mou.
Žalmy 54. - 4. Bože, slyš modlitbu mou, pozoruj řeči úst mých.
Žalmy 54. - 5. Neboť jsou cizí povstali proti mně, a ukrutníci hledají duše mé, nepředstavujíce sobě Boha před oblíčej svůj. Sélah.
Žalmy 54. - 6. Aj, Bůhť jest spomocník můj; Pán s těmi jest, kteříž jsou podpůrcové života mého.
Žalmy 54. - 7. Odplať zlým nepřátelům mým, v pravdě své vypleň je, ó Pane.
Žalmy 54. - 8. I buduť dobrovolně oběti obětovati, slaviti budu jméno tvé, Hospodine, proto že jest dobré.
Žalmy 54. - 9. Nebo z ssoužení všelikého vytrhl mne Bůh, nýbrž i pomstu nad nepřátely mými vidělo oko mé.
Žalmy 55. - 1. Přednímu kantoru na neginot, vyučující žalm Davidův.
Žalmy 55. - 2. Slyš, ó Bože, modlitbu mou, a neskrývej se před prosbou mou.
Žalmy 55. - 3. Pozoruj a vyslyš mne, neboť naříkám v úpění svém, a kormoutím se,
Žalmy 55. - 4. A to pro křik nepřítele, pro nátisk bezbožníka; neboť sčítají na mne lživé věci, a s vzteklostí se proti mně postavují.
Žalmy 55. - 5. Srdce mé bolestí ve mně, a strachové smrti připadli na mne.
Žalmy 55. - 6. Bázeň a strach přišel na mne, a hrůza přikvačila mne.
Žalmy 55. - 7. I řekl jsem: Ó bych měl křídla jako holubice, zaletěl bych a poodpočinul.
Žalmy 55. - 8. Aj, daleko bych se vzdálil, a přebýval bych na poušti. Sélah.
Žalmy 55. - 9. Pospíšil bych ujíti větru prudkému a vichřici.
Žalmy 55. - 10. Zkaz je, ó Pane, změť jazyk jejich, neboť jsem spatřil bezpráví a rozbroj v městě.
Žalmy 55. - 11. Dnem i nocí ty věci je obkličují po zdech jeho, a v prostředku jeho jest nepravost a převrácenost.
Žalmy 55. - 12. Těžkosti jsou u prostřed něho, aniž vychází chytrost a lest z ulic jeho.
Žalmy 55. - 13. Nebo ne nějaký nepřítel útržky mi činil, sic jinak snesl bych to; ani ten, kdož mne nenávidí, pozdvihl se proti mně, nebo skryl bych se před ním:
Žalmy 55. - 14. Ale ty, člověče mně rovný, vůdce můj a domácí můj;
Žalmy 55. - 15. Ješto jsme spolu mile tajné rady držívali, a do domu Božího společně chodívali.
Žalmy 55. - 16. Ó by je smrt náhle přikvačila, tak aby za živa sstoupiti musili do pekla; nebo jest nešlechetnost v příbytcích jejich a u prostřed nich.
Žalmy 55. - 17. Já pak k Bohu volati budu, a Hospodin vysvobodí mne.
Žalmy 55. - 18. U večer, i ráno, též o poledni modliti se, a nezbedně volati budu, až i vyslyší hlas můj.
Žalmy 55. - 19. Vykoupíť duši mou, tak aby v pokoji byla před válkou proti mně; nebo veliké množství bylo jich při mně.
Žalmy 55. - 20. Vyslyšíť Bůh silný, a je ssouží, (neboť sedí od věčnosti, Sélah), proto že nenapravují, aniž se bojí Boha.
Žalmy 55. - 21. Vztáhl ruce své na ty, kteříž s ním pokoj měli, a zrušil smlouvu svou.
Žalmy 55. - 22. Libější než máslo byla slova úst jeho, ale v srdci boj; měkčejší nad olej řeči jeho, a však byly jako mečové.
Žalmy 55. - 23. Uvrz na Hospodina břímě své, a onť opatrovati tě bude, aniž dopustí, aby na věky pohnut byl spravedlivý.
Žalmy 55. - 24. Ale onyno, ty Bože, svedeš do jámy zatracení; lidé zajisté vražedlní a lstiví nedojdou polovice dnů svých, já pak v tebe doufati budu.
Žalmy 56. - 1. Přednímu z kantorů, o němé holubici v místech vzdálených, zlatý žalm Davidův, když ho jali Filistinští v Gát.
Žalmy 56. - 2. Smiluj se nade mnou, ó Bože, nebo mne sehltiti chce člověk; každého dne boj veda, ssužuje mne.
Žalmy 56. - 3. Sehltiti mne usilují na každý den moji nepřátelé; jistě žeť jest mnoho válčících proti mně, ó Nejvyšší.
Žalmy 56. - 4. Kteréhokoli dne strach mne obkličuje, v tebe doufám.
Žalmy 56. - 5. Boha chváliti budu z slova jeho, v Boha doufati budu, aniž se budu báti, aby mi co mohlo učiniti tělo.
Žalmy 56. - 6. Na každý den slova má převracejí, proti mně jsou všecka myšlení jejich ke zlému.
Žalmy 56. - 7. Spolu se scházejí, skrývají se, a šlepějí mých šetří, číhajíce na duši mou.
Žalmy 56. - 8. Za nešlechetnost-liž zniknou pomsty? V prchlivosti, ó Bože, smeceš lidi ty.
Žalmy 56. - 9. Ty má utíkání v počtu máš, schovej slzy mé do láhvice své, a což bys jich v počtu neměl?
Žalmy 56. - 10. A tehdyť obráceni budou zpět nepřátelé moji v ten den, když volati budu; toť vím, že Bůh při mně stojí.
Žalmy 56. - 11. Jáť budu Boha chváliti z slova, Hospodina oslavovati budu z slova jeho.
Žalmy 56. - 12. V Boha doufám, nebudu se báti, aby mi co učiniti mohl člověk.
Žalmy 56. - 13. Tobě jsem, Bože, učinil sliby, a protož tobě vzdám chvály.
Žalmy 56. - 14. Nebo jsi vytrhl z smrti duši mou, a nohy mé od poklesnutí, tak abych stále chodil před Bohem v světle živých.
Žalmy 57. - 1. Přednímu kantoru, jako: Nevyhlazuj, zlatý žalm Davidův, když utekl před Saulem do jeskyně.
Žalmy 57. - 2. Smiluj se nade mnou, ó Bože, smiluj se nade mnou; neboť v tebe doufá duše má, a v stínu křídel tvých schráním se, až přejde ssoužení.
Žalmy 57. - 3. Volati budu k Bohu nejvyššímu, k Bohu silnému, kterýž dokonává za mne.
Žalmy 57. - 4. Onť pošle s nebe, a zachová mne od potupy usilujícího mne sehltiti. Sélah. Pošle Bůh milosrdenství své a pravdu svou.
Žalmy 57. - 5. Duše má jest u prostřed lvů, bydlím mezi paliči, mezi lidmi, jejichž zubové kopí a střely, a jazyk jejich jako ostrý meč.
Žalmy 57. - 6. Vyvyšiž se nad nebesa, ó Bože, a nade všecku zemi sláva tvá.
Žalmy 57. - 7. Tenata roztáhli nohám mým, sklíčili duši mou, vykopali přede mnou jámu, ale sami upadli do ní. Sélah.
Žalmy 57. - 8. Hotovo jest srdce mé, Bože, hotovo jest srdce mé, zpívati a oslavovati tě budu.
Žalmy 57. - 9. Probuď se, slávo má, probuď se, loutno a harfo, když v svitání povstávám.
Žalmy 57. - 10. Slaviti tě budu mezi lidmi, Pane, žalmy prozpěvovati tobě budu mezi národy.
Žalmy 57. - 11. Nebo veliké jest až k nebi milosrdenství tvé, a až k nejvyšším oblakům pravda tvá.
Žalmy 57. - 12. Vyvyšiž se nad nebesa, ó Bože, a nade všecku zemi sláva tvá.
Žalmy 58. - 1. Přednímu z kantorů, jako: Nevyhlazuj, Davidův žalm zlatý.
Žalmy 58. - 2. Právě-liž vy, ó shromáždění, spravedlnost vypovídáte? Upřímě-liž soudy činíte, vy synové lidští?
Žalmy 58. - 3. Anobrž raději nepravosti v srdci ukládáte, a násilí rukou svých v zemi této odvažujete.
Žalmy 58. - 4. Uchýlili se bezbožníci hned od narození, pobloudili hned od života matky, mluvíce lež.
Žalmy 58. - 5. Jed v sobě mají jako jedovatý had, jako lítý had hluchý, kterýž zacpává ucho své,
Žalmy 58. - 6. Aby neslyšel hlasu zaklinačů, a čarodějníka v čářích vycvičeného.
Žalmy 58. - 7. Ó Bože, potři jim zuby v ústech jejich, střenovní zuby lvíčat těch polámej, Hospodine.
Žalmy 58. - 8. Nechť se rozplynou jako voda, a zmizejí; ať jsou jako ten, kterýž napíná luk, jehož však střely se lámí,
Žalmy 58. - 9. Jako hlemejžď, kterýž tratí se a mizí, jako nedochůdče ženy, ješto nespatřilo slunce.
Žalmy 58. - 10. Prvé než lidé pocítí trní jejich a bodláku, hned za živa zapálením jako vichřicí zachváceni budou.
Žalmy 58. - 11. I bude se veseliti spravedlivý, když uzří pomstu, nohy své umyje ve krvi bezbožníka.
Žalmy 58. - 12. Ano dí každý: V pravdě, žeť má užitek spravedlivý, jistě, žeť jest Bůh soudce na zemi.
Žalmy 59. - 1. Přednímu z kantorů, jako: Nevyhlazujž, Davidův žalm zlatý, když poslal Saul, aby střehouc domu, zabili ho.
Žalmy 59. - 2. Vytrhni mne od nepřátel mých, Bože můj; před těmi, kteříž povstávají proti mně, bezpečna mne učiň.
Žalmy 59. - 3. Vytrhni mne od těch, kteříž páší nepravost, a od mužů vražedlných zachovej mne.
Žalmy 59. - 4. Neb aj, zálohy činí duši mé, sbírají se proti mně mocní, bez mého provinění a bez hříchu mého, ó Hospodine.
Žalmy 59. - 5. Beze vší mé nepravosti sbíhají se, a strojí; povstaniž mně vstříc, a popatř.
Žalmy 59. - 6. Sám ty, Hospodine Bože zástupů, Bože Izraelský, prociť, abys navštívil všecky národy, aniž se smilovávej nad kterým z těch převrácenců nešlechetných. Sélah.
Žalmy 59. - 7. Navracejí se k večerou, štěkají jako psi, a běhají okolo města.
Žalmy 59. - 8. Aj, coť vynášejí ústy svými! Mečové jsou ve rtech jejich, nebo říkají: Zdaliž kdo slyší?
Žalmy 59. - 9. Ale ty, Hospodine, směješ se jim, posmíváš se všechněm národům.
Žalmy 59. - 10. Když on moc provozuje, na tebe pozor míti budu, nebo ty, Bože, jsi hrad můj vysoký.
Žalmy 59. - 11. Bůh mně milosrdný předejdeť mne, Bůh dá mi viděti pomstu nad nepřátely mými.
Žalmy 59. - 12. Nezbijej jich, aby nezapomněl lid můj, ale zmítej jimi mocí svou, a sházej je, pavézo naše, ó Pane.
Žalmy 59. - 13. Hřích úst svých, slova rtů svých, (postiženi jsouce v pýše své, pro prokletí a chřadnutí), ať vypravují.
Žalmy 59. - 14. Zahlaď v prchlivosti, zahlaď je, ať jich není, ať poznají, že Bůh panuje v Jákobovi i do končin země. Sélah.
Žalmy 59. - 15. I nechažť se pak zase navracejí k večerou, štěkají jako psi, a běhají okolo města.
Žalmy 59. - 16. Nechať těkají, a potravy hledají, však hladovití jsouce, uložiti se musejí.
Žalmy 59. - 17. Já pak zpívati budu o síle tvé, hned z jitra hlasitě slaviti budu milosrdenství tvé, nebo jsi byl hrad můj vysoký, a útočiště v den ssoužení mého.
Žalmy 59. - 18. A posilen jsa, žalmy tobě zpívati budu; nebo jsi Bůh, vysoký hrad můj, Bůh mně milosrdný.
Žalmy 60. - 1. Přednímu z kantorů na šušan eduth, zlatý žalm Davidův, k vyučování,
Žalmy 60. - 2. Když válku vedl proti Syrii Naharaim, a proti Syrii Soba, kdyžto navrátil se Joáb, pobiv Idumejských v údolí slaném dvanácte tisíců.
Žalmy 60. - 3. Bože, zavrhl jsi byl nás, roztrhls nás a hněvals se, navratiž se zase k nám.
Žalmy 60. - 4. Zatřásl jsi byl zemí a roztrhls ji, uzdraviž rozsedliny její, neboť se chvěje.
Žalmy 60. - 5. Ukazoval jsi lidu svému tvrdé věci, napájels nás vínem zkormoucení.
Žalmy 60. - 6. Ale nyní dal jsi těm, kteříž se tebe bojí, korouhev, aby ji vyzdvihli pro pravdu tvou. Sélah.
Žalmy 60. - 7. Ať jsou vysvobozeni milí tvoji, zachovávejž jich pravicí svou, a vyslyš mne.
Žalmy 60. - 8. Bůh mluvil skrze svatost svou, veseliti se budu, budu děliti Sichem, a údolí Sochot rozměřím.
Žalmy 60. - 9. Můjť jest Galád, můj i Manasses, a Efraim síla hlavy mé, Juda učitel můj.
Žalmy 60. - 10. Moáb medenice k umývání mému, na Edoma uvrhu obuv svou, proti mně, Palestino, trub.
Žalmy 60. - 11. Kdo mne uvede do města ohraženého? Kdo mne zprovodí až do Idumee?
Žalmy 60. - 12. Zdali ne ty, ó Bože, kterýž jsi nás byl zavrhl, a nevycházels, Bože, s vojsky našimi?
Žalmy 60. - 13. Uděliž nám pomoci před nepřítelem, nebo marná jest pomoc lidská.
Žalmy 60. - 14. V Bohu udatně sobě počínati budeme, a onť pošlapá nepřátely naše.
Žalmy 61. - 1. Přednímu z kantorů na neginot, Davidův.
Žalmy 61. - 2. Slyš, ó Bože, volání mé, pozoruj modlitby mé.
Žalmy 61. - 3. Od konce země v sevření srdce svého k tobě volám, na skálu nade mne vyšší uvediž mne.
Žalmy 61. - 4. Nebo jsi býval mé útočiště, a pevná věže před tváří nepřítele.
Žalmy 61. - 5. Buduť bydliti v stánku tvém na věky, schráním se v skrýši křídel tvých. Sélah.
Žalmy 61. - 6. Ty jsi zajisté, Bože, vyslyšel žádosti mé, dal jsi dědictví bojícím se jména tvého.
Žalmy 61. - 7. Ke dnům krále více dnů přidej, ať jsou léta jeho od národu do pronárodu,
Žalmy 61. - 8. Ať bydlí na věky před tváří Boží; milosrdenství a pravdu nastroj, ať ho ostříhají.
Žalmy 61. - 9. A tak žalmy zpívati budu jménu tvému na věky, a sliby své plniti budu den po dni.
Žalmy 62. - 1. Přednímu z kantorů Jedutunovi, žalm Davidův.
Žalmy 62. - 2. Vždy předce k Bohu má se mlčelivě duše má, od něhoť jest spasení mé.
Žalmy 62. - 3. Vždyť předce on jest skála má, mé spasení, vysoký hrad můj, nepohnuť se škodlivě.
Žalmy 62. - 4. Až dokud zlé obmýšleti budete proti člověku? Všickni vy zahubeni budete, jako zed navážená a stěna nachýlená jste.
Žalmy 62. - 5. Však nic méně radí se o to, jak by jej odstrčili, aby nebyl vyvýšen; lež oblibují, ústy svými dobrořečí, ale u vnitřnosti své proklínají. Sélah.
Žalmy 62. - 6. Vždy předce měj se k Bohu mlčelivě, duše má, nebo od něho jest očekávání mé.
Žalmy 62. - 7. Onť jest zajisté skála má, mé spasení, vysoký hrad můj, nepohnuť se.
Žalmy 62. - 8. V Bohu jest spasení mé a sláva má; skála síly mé, doufání mé v Bohu jest.
Žalmy 62. - 9. Naději v něm skládejte všelikého času, ó lidé, vylévejte před oblíčejem jeho srdce vaše, Bůh útočiště naše. Sélah.
Žalmy 62. - 10. Jistě žeť jsou marnost synové lidští,a synové mocných lživí. Budou-li spolu na váhu vloženi, lehčejší budou nežli marnost.
Žalmy 62. - 11. Nedoufejtež v utiskování, ani v loupeži, a nebývejte marní; statku přibývalo-li by, nepřikládejte srdce.
Žalmy 62. - 12. Jednou mluvil Bůh, dvakrát jsem to slyšel, že Boží jest moc,
Žalmy 62. - 13. A že tvé, Pane, jest milosrdenství, a že ty odplatíš jednomu každému podlé skutků jeho.
Žalmy 63. - 1. Žalm Davidův, když byl na poušti Judské.
Žalmy 63. - 2. Bože, Bůh silný můj ty jsi, tebeť hned v jitře hledám, tebe žízní duše má, po tobě touží tělo mé, v zemi žíznivé a vyprahlé, v níž není vody,
Žalmy 63. - 3. Abych tě v svatyni tvé spatřoval, a viděl sílu tvou a slávu tvou,
Žalmy 63. - 4. (Neboť jest lepší milosrdenství tvé,nežli život), aby tě chválili rtové moji,
Žalmy 63. - 5. A tak abych tobě dobrořečil, pokudž jsem živ, a ve jménu tvém pozdvihoval rukou svých.
Žalmy 63. - 6. Jako tukem a sádlem sytila by se tu duše má, a s radostným rtů prozpěvováním chválila by tě ústa má.
Žalmy 63. - 7. Jistě žeť na tě pamětliv jsem i na ložci svém, každého bdění nočního přemýšlím o tobě.
Žalmy 63. - 8. Nebo jsi mi býval ku pomoci, protož v stínu křídel tvých prozpěvovati budu.
Žalmy 63. - 9. Přilnula duše má k tobě, pravice tvá zdržuje mne.
Žalmy 63. - 10. Pročež ti, kteříž hledají pádu duše mé, sami vejdou do největší hlubokosti země.
Žalmy 63. - 11. Zabijí každého z nich ostrostí meče, i budou liškám za podíl.
Žalmy 63. - 12. Král pak veseliti se bude v Bohu, i každý, kdož skrze něho přisahá, chlubiti se bude; nebo ústa mluvících lež zacpána budou.
Žalmy 64. - 1. Přednímu z kantorů, žalm Davidův.
Žalmy 64. - 2. Slyš, ó Bože, hlas můj, když naříkám, před hrůzou nepřítele ostříhej života mého.
Žalmy 64. - 3. Skrej mne před úklady zlostníků, před zbouřením těch, kteříž páší nepravost,
Žalmy 64. - 4. Kteříž naostřili jako meč jazyk svůj, naměřili střelu svou, řeč přehořkou.
Žalmy 64. - 5. Aby stříleli z skrýší na upřímého; nenadále naň vystřelují, aniž se koho bojí.
Žalmy 64. - 6. Zatvrzují se ve zlém, smlouvají se, jak by poléci mohli osídla, a říkají: Kdo je spatří?
Žalmy 64. - 7. Vyhledávají snažně nešlechetnosti, hyneme od ran přelstivých; takť vnitřnost a srdce člověka hluboké jest.
Žalmy 64. - 8. Ale jakž Bůh vystřelí na ně prudkou střelu, poraženi budou.
Žalmy 64. - 9. A ku pádu je přivede vlastní jazyk jejich; vzdálí se jich každý, kdož by je viděl.
Žalmy 64. - 10. I budou se báti všickni lidé, a ohlašovati skutek Boží, a k srozumívání dílu jeho příčinu dadí.
Žalmy 64. - 11. Spravedlivý pak veseliti se bude v Hospodinu, a v něm doufati, anobrž chlubiti se budou všickni, kteříž jsou upřímého srdce.
Žalmy 65. - 1. Přednímu z kantorů žalm, Davidova píseň.
Žalmy 65. - 2. Na tobě přestávati sluší, ó Bože, tebe na Sionu chváliti, a tu tobě slib vyplňovati.
Žalmy 65. - 3. Tu k tobě modlitbu vyslýchajícímu všeliké tělo přicházeti bude.
Žalmy 65. - 4. Mnohé nepravosti, kteréž se zmocnily nás, a přestoupení naše ty očistíš.
Žalmy 65. - 5. Blahoslavený, kohož vyvoluješ, a přivodíš, aby obýval v síňcích tvých. Tuť nasyceni budeme dobrým domu tvého, v svatyni chrámu tvého.
Žalmy 65. - 6. Předivné věci podlé spravedlnosti nám mluvíš, Bože spasení našeho, naděje všech končin země i moře dalekého,
Žalmy 65. - 7. Kterýž upevňuješ hory mocí svou,silou jsa přepásán,
Žalmy 65. - 8. Kterýž skrocuješ zvuk moře, ječení vlnobití jeho, i bouření se národů,
Žalmy 65. - 9. Tak že se báti musejí obyvatelé končin zázraků tvých, kteréž nastáváním jitra a večera k plésání přivodíš.
Žalmy 65. - 10. Navštěvuješ zemi a svlažuješ ji, hojně ji obohacuješ. Potok Boží naplňován bývá vodami, i nastrojuješ obilé jejich, když ji tak spravuješ.
Žalmy 65. - 11. Záhony její svlažuješ, brázdy její snižuješ, dešti ji obměkčuješ, a zrostlinám jejím požehnání dáváš.
Žalmy 65. - 12. Korunuješ rok dobrotivostí svou, a šlepěje tvé kropí tučností;
Žalmy 65. - 13. Skropují pastviště po pustinách, tak že i pahrbkové plésáním přepasováni bývají.
Žalmy 65. - 14. Přiodíny bývají roviny dobytkem, a údolí přistřína obilím, tak že radostí prokřikují, a prozpěvují.
Žalmy 66. - 1. Přednímu z kantorů, píseň žalmu. Plésej Bohu všecka země.
Žalmy 66. - 2. Zpívejte žalmy k slávě jména jeho, ohlašujte slávu a chválu jeho.
Žalmy 66. - 3. Rcete Bohu: Jak hrozný jsi v skutcích svých! Pro velikost síly tvé lháti budou tobě nepřátelé tvoji.
Žalmy 66. - 4. Všecka země skláněti se tobě a prozpěvovati bude, žalmy zpívati bude jménu tvému. Sélah.
Žalmy 66. - 5. Poďte a vizte skutky Boží, jak hrozný jest v správě při synech lidských.
Žalmy 66. - 6. Obrátil moře v suchost, řeku přešli nohou po suše, tuť jsme se veselili v něm.
Žalmy 66. - 7. Panuje v síle své nade vším světem, oči jeho spatřují národy, zpurní nebudou míti zniku. Sélah.
Žalmy 66. - 8. Dobrořečte národové Bohu našemu, a ohlašujte hlas chvály jeho.
Žalmy 66. - 9. Zachoval při životu duši naši, aniž dopustil, aby se poklesla noha naše.
Žalmy 66. - 10. Nebo jsi nás zpruboval, ó Bože, přečistil jsi nás, tak jako přečištěno bývá stříbro.
Žalmy 66. - 11. Uvedl jsi nás byl do leči, krutě jsi bedra naše ssoužil,
Žalmy 66. - 12. Vsadils člověka na hlavu naši, vešli jsme byli do ohně i do vody, a však jsi nás vyvedl do rozvlažení.
Žalmy 66. - 13. A protož vejdu do domu tvého s zápalnými obětmi, a plniti tobě budu sliby své,
Žalmy 66. - 14. Kteréž vyřkli rtové moji, a vynesla ústa má, když jsem byl v ssoužení.
Žalmy 66. - 15. Zápaly tučných beranů obětovati budu tobě s kaděním, volů i kozlů nastrojím tobě. Sélah.
Žalmy 66. - 16. Poďte, slyšte, a vypravovati budu, kteříž se koli bojíte Boha, co jest učinil duši mé.
Žalmy 66. - 17. Ústy svými k němu jsem volal, a vyvyšoval jsem ho jazykem svým.
Žalmy 66. - 18. Bychť byl patřil k nepravosti srdcem svým, nebyl by vyslyšel Pán.
Žalmy 66. - 19. Ale vyslyšelť Bůh, a pozoroval hlasu modlitby mé.
Žalmy 66. - 20. Požehnaný Bůh, kterýž neodstrčil modlitby mé, a milosrdenství svého ode mne neodjal.
Žalmy 67. - 1. Přednějšímu z kantorů na neginot, žalm k zpívání.
Žalmy 67. - 2. Bože, smiluj se nad námi, a požehnej nám, zasvěť oblíčej svůj nad námi, Sélah,
Žalmy 67. - 3. Tak aby poznali na zemi cestu tvou, mezi všemi národy spasení tvé.
Žalmy 67. - 4. I budou tě oslavovati národové, ó Bože, oslavovati tě budou všickni lidé.
Žalmy 67. - 5. Veseliti se a prozpěvovati budou národové; nebo ty souditi budeš lidi v pravosti, a národy spravovati budeš na zemi. Sélah.
Žalmy 67. - 6. I budou tě oslavovati národové, ó Bože, oslavovati tě budou všickni lidé.
Žalmy 67. - 7. Země také vydá úrodu svou. Požehnání svého uděliž nám Bůh, Bůh náš;
Žalmy 67. - 8. Požehnej nás Bůh, a bojtež se jeho všecky končiny země.
Žalmy 68. - 1. Přednímu z kantorů, Davidův žalm k zpívání.
Žalmy 68. - 2. Povstane Bůh, a rozprchnou se nepřátelé jeho, a utekou od tváři jeho ti, kteříž ho mají v nenávisti.
Žalmy 68. - 3. Jakož rozehnán bývá dým, tak je rozženeš; jakož se rozplývá vosk před ohněm, tak bezbožní zahynou před tváří Boží.
Žalmy 68. - 4. Spravedliví pak veselíce se, poskakovati budou před Bohem, a plésati budou radostí.
Žalmy 68. - 5. Prozpěvujte Bohu, žalmy zpívejte jménu jeho, vyrovnejte cestu tomu, kterýž se vznáší na oblacích. Hospodin jest jméno jeho, plésejtež před ním.
Žalmy 68. - 6. Otec jest sirotků a ochránce vdov, Bůh v příbytku svatém svém.
Žalmy 68. - 7. Bůh samotné rozmnožuje v domy, vyvodí vězně z okovů, zpurní pak bydliti musejí v zemi vyprahlé.
Žalmy 68. - 8. Bože, když jsi předcházel lid svůj, když jsi kráčel po poušti, Sélah,
Žalmy 68. - 9. Země se třásla, též i nebesa rozplývala se před tváří Boží, i ta hora Sinai před přítomností Boží, Boha Izraelského.
Žalmy 68. - 10. Deštěm štědrosti hojné skropoval jsi, Bože, dědictví své, a když zemdlívalo, ty jsi je zase očerstvoval.
Žalmy 68. - 11. Zástupové tvoji přebývají v něm, kteréžs ty nastrojil dobrotivostí svou pro chudého, ó Bože.
Žalmy 68. - 12. Pán dal slovo své, i těch, kteréž potěšeně zvěstovaly, zástup veliký, řkoucích:
Žalmy 68. - 13. Králové s vojsky utíkali, utíkali, a doma hlídající dělily kořisti.
Žalmy 68. - 14. Ačkoli jste mezi kotly ležeti musili, však jste jako holubice, mající křídla postříbřená, a brky z ryzího zlata.
Žalmy 68. - 15. Když Všemohoucí rozptýlí krále v této zemi, zbělíš jako sníh na hoře Salmon.
Žalmy 68. - 16. Hoře veliké, hoře v Bázan, hoře pahrbkovaté, hoře v Bázan.
Žalmy 68. - 17. Pročež vyskakujete, hory pahrbkovaté? Na tétoť hoře zalíbilo se Bohu přebývati,jistě žeť na ní Hospodin na věky přebývati bude.
Žalmy 68. - 18. Vozů Božích jest dvadceti tisíců, mnoho tisíců andělů, Pán pak mezi nimi jako na Sinai v svatyni přebývá.
Žalmy 68. - 19. Vstoupil jsi na výsost, jaté jsi vedl vězně, vzal jsi dary pro lidi. I nejzpurnější k přebývání s námi, Hospodine Bože, přivozuješ.
Žalmy 68. - 20. Požehnaný Pán, každého dne nás osýpá dary svými, Bůh silný spasení našeho. Sélah.
Žalmy 68. - 21. Onť jest Bůh silný náš, Bůh silný k hojnému spasení. Hospodin Pán z smrti vyvodí.
Žalmy 68. - 22. Raní zajisté Bůh hlavu nepřátel svých, a vrch hlavy vlasatý chodícího v hříších svých.
Žalmy 68. - 23. Řekltě Pán: Zaseť vyvedu své, jako z Bázan, zase vyvedu z hlubokosti mořské.
Žalmy 68. - 24. A protož noha tvá zbrocena bude ve krvi, i jazyk psů tvých krví nepřátelskou.
Žalmy 68. - 25. Spatřili slavné jití tvé, Bože, jití silného Boha mého a krále mého v svatyni.
Žalmy 68. - 26. Napřed šli zpěváci, z zadu hrající na nástroje hudebné, u prostřed pak děvečky bubnující.
Žalmy 68. - 27. V shromážděních dobrořečte Bohu Pánu, kteříž jste z národu Izraelského.
Žalmy 68. - 28. Tu ať jest Beniamin maličký, kterýž je opanoval, tu knížata z Judy a houfové jejich, knížata z Zabulona, i knížata z Neftalíma.
Žalmy 68. - 29. Obdařil tě Bůh tvůj silou. Potvrdiž, Bože, což jsi mezi námi vzdělal,
Žalmy 68. - 30. Z chrámu svého nad Jeruzalémem, do něhož tobě přinášeti budou králové dary.
Žalmy 68. - 31. Zahub zástup kopidlníků, sebrání mocných vůdců i lidu bujného, pyšně vykračující s kusy stříbra; rozptyl lidi žádostivé válek.
Žalmy 68. - 32. Přijdouť nejvzácnější z Egypta, Mouřenínská země rychle vztáhne ruku svou k Bohu.
Žalmy 68. - 33. Království země zpívejte Bohu, žalmy zpívejte Pánu, Sélah,
Žalmy 68. - 34. Tomu, kterýž se vznáší nad nebem nebes starodávních; aj, vydává hlas svůj, hlas přemocný.
Žalmy 68. - 35. Dejte čest síly Bohu, jehož důstojnost nad Izraelem, a velikomocnost jeho na oblacích.
Žalmy 68. - 36. Přehrozný jsi, ó Bože, z svatých příbytků svých. Bůh silný Izraelský, onť dává moc a sílu lidu svému, Bůh požehnaný.
Žalmy 69. - 1. Přednímu z kantorů na šošannim, žalm Davidův.
Žalmy 69. - 2. Vysvoboď mne, ó Bože, neboť jsou dosáhly vody až k duši mé.
Žalmy 69. - 3. Pohřížen jsem v hlubokém bahně, v němž dna není; všel jsem do hlubokosti vod, jejichž proud zachvátil mne.
Žalmy 69. - 4. Ustal jsem, volaje, vyschlo hrdlo mé, zemdlely oči mé od ohlídání se na tě Boha svého.
Žalmy 69. - 5. Více jest těch, kteříž mne nenávidí bez příčiny, než vlasů hlavy mé; zmocnili se ti, kteříž mne vyhladiti usilují, a jsou nepřátelé moji bez mého provinění; to, čehož jsem nevydřel, nahražovati jsem musil.
Žalmy 69. - 6. Bože, ty znáš sám nemoudrost mou, a výstupkové moji nejsou skryti před tebou.
Žalmy 69. - 7. Nechť nebývají zahanbeni příčinou mou ti, kteříž na tě očekávají, Pane, Hospodine zástupů; nechť nepřicházejí skrze mne k hanbě ti, kteříž tě hledají, ó Bože Izraelský.
Žalmy 69. - 8. Neboť pro tebe snáším pohanění, a stud přikryl tvář mou.
Žalmy 69. - 9. Cizí učiněn jsem bratřím svým, a cizozemec synům matky své,
Žalmy 69. - 10. Proto že horlivost domu tvého snědla mne, a hanění hanějících tě na mne připadla.
Žalmy 69. - 11. Když jsem plakal, postem trápiv duši svou, bylo mi to ku potupě obráceno.
Žalmy 69. - 12. Když jsem bral na se pytel místo roucha, tehdy jsem jim byl za přísloví.
Žalmy 69. - 13. Pomlouvali mne, sedíce v bráně, a písničkou byl jsem těm, kteříž pili víno.
Žalmy 69. - 14. Já pak modlitbu svou k tobě odsílám, Hospodine, časť jest dobré líbeznosti tvé. Ó Bože, vedlé množství milosrdenství svého vyslyš mne, pro pravdu svou spasitelnou.
Žalmy 69. - 15. Vytrhni mne z bláta, abych nebyl pohřížen; nechť jsem vytržen od těch, kteříž mne nenávidí, jako z hlubokostí vod,
Žalmy 69. - 16. Aby mne nezachvátili proudové vod, a nesehltila hlubina, ani se nade mnou zavřela prohlubně.
Žalmy 69. - 17. Vyslyšiž mne, Hospodine, neboť jest dobré milosrdenství tvé; vedlé množství slitování svých vzhlédniž na mne.
Žalmy 69. - 18. A neskrývej tváři své od služebníka svého, neboť mám úzkost; rychle vyslyš mne.
Žalmy 69. - 19. Přibliž se k duši mé, a vyprosť ji; pro nepřátely mé vykup mne.
Žalmy 69. - 20. Ty znáš pohanění mé, a zahanbení mé, i potupu mou, před tebouť jsou všickni nepřátelé moji.
Žalmy 69. - 21. Pohanění potřelo srdce mé, pročež jsem byl v žalosti. Očekával jsem, zdali by mne kdo politoval, ale žádného nebylo, zdali by kdo potěšiti chtěli, ale nedočkal jsem.
Žalmy 69. - 22. Nýbrž místo pokrmu poskytli mi žluči, a v žízni mé napájeli mne octem.
Žalmy 69. - 23. Budiž jim stůl jejich před nimi za osídlo, a pokojný způsob jejich místo síti.
Žalmy 69. - 24. Ať se zatmí oči jejich, aby viděti nemohli, a bedra jejich k stálému přiveď zemdlení.
Žalmy 69. - 25. Vylí na ně rozhněvání své, a prchlivost hněvu tvého ať je zachvátí.
Žalmy 69. - 26. Budiž příbytek jejich pustý, v staních jejich kdo by obýval, ať není žádného.
Žalmy 69. - 27. Nebo se tomu, jehož jsi ty zbil, protiví, a o bolesti zraněných tvých rozmlouvají.
Žalmy 69. - 28. Přilož nepravost k nepravosti jejich, a ať nepřicházejí k spravedlnosti tvé.
Žalmy 69. - 29. Nechť jsou vymazáni z knihy živých, a s spravedlivými ať nejsou zapsáni.
Žalmy 69. - 30. Já pak ztrápený jsem, a bolestí sevřený, ale spasení tvé, ó Bože, na místě bezpečném postaví mne.
Žalmy 69. - 31. I buduť chváliti jméno Boží s prozpěvováním, a velebiti je s děkováním.
Žalmy 69. - 32. A bude to příjemnější Hospodinu nežli vůl, neb volek rohatý s rozdělenými kopyty.
Žalmy 69. - 33. To když uhlédají tiší, radovati se budou, hledajíce Boha, a ožive srdce jejich.
Žalmy 69. - 34. Neboť vyslýchá chudé Hospodin, a vězni svými nezhrzí.
Žalmy 69. - 35. Chvaltež ho nebesa a země, moře i všeliký hmyz jejich.
Žalmy 69. - 36. Bůhť zajisté zachová Sion, a vzdělá města Judská, i budou tu bydliti, a zemi tu dědičně obdrží.
Žalmy 69. - 37. Tolikéž i símě služebníků jeho dědičně jí vládnouti budou, a milující jméno jeho v ní přebývati.
Žalmy 70. - 1. Přednímu z kantorů, žalm Davidův, k připomínání.
Žalmy 70. - 2. Bože, abys mne vytrhl, Hospodine, abys mi spomohl, pospěš.
Žalmy 70. - 3. Zahanbeni buďte, a zapyřte se, kteříž hledají duše mé; zpět obráceni a v potupu dáni buďte, kteříž se kochají v neštěstí mém.
Žalmy 70. - 4. Zpět obráceni buďte za to, že mne k hanbě přivesti usilují ti, kteříž na mne povolávají: Hahá, hahá.
Žalmy 70. - 5. Ale ať se radují a veselí v tobě všickni ti, kteříž tě hledají, a ti, kteříž milují spasení tvé, ať říkají vždycky: Veleslaven budiž Bůh náš.
Žalmy 70. - 6. Já pak chudý a nuzný jsem, ó Bože, pospěšiž ke mně; pomoc má, a vysvoboditel můj ty jsi, neprodlévejž, Hospodine.
Žalmy 71. - 1. V tebeť, Hospodine, doufám, nechť nejsem zahanben na věky.
Žalmy 71. - 2. Vedlé spravedlnosti své vytrhni mne, a vyprosť mne; nakloň ke mně ucha svého, a spas mne.
Žalmy 71. - 3. Budiž mi skalou obydlí, na niž bych ustavičně utíkal; přikázal jsi ostříhati mne, nebo skála má i pevnost má ty jsi.
Žalmy 71. - 4. Bože můj, vytrhni mne z ruky bezbožníka, z ruky převráceného a násilníka.
Žalmy 71. - 5. Nebo ty jsi má naděje, Pane; Hospodine, v tebeť doufám od své mladosti.
Žalmy 71. - 6. Na tebe jsem zpolehl hned od života, z břicha matky mé ty jsi mne vyvedl, v tobě jest chvála má vždycky.
Žalmy 71. - 7. Jako zázrak byl jsem mnohým, a však ty jsi mé silné doufání.
Žalmy 71. - 8. Ó ať jsou naplněna ústa má chválením tebe, přes celý den slavením tebe.
Žalmy 71. - 9. Nezamítejž mne v věku starosti; když zhyne síla má, neopouštějž mne.
Žalmy 71. - 10. Nebo mluvili nepřátelé moji proti mně, a ti, jenž střehou duše mé, radili se spolu,
Žalmy 71. - 11. Pravíce: Bůh jej opustil, hoňte a popadněte jej, nebo kdo by ho vytrhl, není žádného.
Žalmy 71. - 12. Bože, nevzdalujž se ode mne, Bože můj, přispějž mi na pomoc.
Žalmy 71. - 13. Nechť jsou zahanbeni, a zhynou protivníci duše mé; přikryti buďte lehkostí a hanbou, kteříž hledají pádu mého.
Žalmy 71. - 14. Já pak ustavičně čekati, a vždy víc a víc tě chváliti budu.
Žalmy 71. - 15. Ústa má budou vypravovati spravedlnost tvou, každého dne spasení tvé, ačkoli mu počtu nevím.
Žalmy 71. - 16. Přistoupě k všelijaké moci Panovníka Hospodina, připomínati budu tvou vlastní spravedlnost.
Žalmy 71. - 17. Bože, učinil jsi mne od mladosti mé, a až po dnes vypravuji o divných činech tvých.
Žalmy 71. - 18. Protož také i do starosti a šedin, Bože, neopouštěj mne, až v známost uvedu rámě tvé tomuto věku, a všechněm potomkům sílu tvou.
Žalmy 71. - 19. Nebo spravedlnost tvá, Bože, vyvýšená jest, provodíš zajisté věci veliké. Bože, kdo jest podobný tobě?
Žalmy 71. - 20. Kterýž ač jsi mi dal okusiti úzkostí velikých a hrozných, však zase k životu navrátíš mne, a z propastí země zase mne vyzdvihneš.
Žalmy 71. - 21. Rozmnožíš důstojnost mou, a zase utěšíš mne.
Žalmy 71. - 22. I jáť také budu tě slaviti na nástroji hudebném, i pravdu tvou, Bože můj; žalmy tobě zpívati budu na harfě, ó svatý Izraelský.
Žalmy 71. - 23. Plésati budou rtové moji, když žalmy zpívati budu tobě, i duše má, kterouž jsi vykoupil.
Žalmy 71. - 24. Nadto i jazyk můj každý den vypravovati bude spravedlnost tvou; nebo se zastyděti a zahanbiti musili ti, jenž mého pádu hledali.
Žalmy 72. - 1. Šalomounovi. Bože, soudy své králi dej, a spravedlnost svou synu královu,
Žalmy 72. - 2. Aby soudil lid tvůj v spravedlnosti a chudé tvé v pravosti.
Žalmy 72. - 3. Hory přinesou pokoj lidu i pahrbkové v spravedlnosti.
Žalmy 72. - 4. Souditi bude chudé z lidu, a vysvobodí syny nuzného, násilníka pak potře.
Žalmy 72. - 5. Báti se budou tebe, dokudž slunce a měsíc trvati bude, od národu až do pronárodu.
Žalmy 72. - 6. Jako když sstupuje déšť na přisečenou trávu, a jako tiší déšťové skrápějící zemi:
Žalmy 72. - 7. Tak zkvete ve dnech jeho spravedlivý, a bude hojnost pokoje, dokud měsíce stává.
Žalmy 72. - 8. Panovati bude od moře až k moři, a od řeky až do končin země.
Žalmy 72. - 9. Před ním skláněti se budou obyvatelé pustin vyprahlých, a nepřátelé jeho prach lízati budou.
Žalmy 72. - 10. Králové při moři a z ostrovů pocty mu přinesou, králové Šebejští a Sabejští dary obětovati budou.
Žalmy 72. - 11. Nadto klaněti se jemu budou všickni králové, všickni národové jemu sloužiti budou.
Žalmy 72. - 12. Nebo vytrhne nuzného, volajícího a nátisk trpícího, kterýž nemá spomocníka.
Žalmy 72. - 13. Smiluje se nad bídným a potřebným, a duše nuzných spasí.
Žalmy 72. - 14. Od lsti a násilí vysvobodí duši jejich; neboť jest drahá krev jejich před očima jeho.
Žalmy 72. - 15. Budeť dlouhověký, a dávati mu budou zlato Arabské, a ustavně za něj se modliti, na každý den jemu dobrořečiti budou.
Žalmy 72. - 16. Když se vrže hrst obilí do země na vrchu hor, klátiti se budou jako Libán klasové jeho, a kvésti budou měšťané jako byliny země.
Žalmy 72. - 17. Jméno jeho bude na věky; dokudž slunce trvá, děditi bude jméno jeho. A požehnání sobě dávajíce v něm všickni národové, budou ho blahoslaviti.
Žalmy 72. - 18. Požehnaný Hospodin Bůh, Bůh Izraelský, kterýž sám činí divné věci,
Žalmy 72. - 19. A požehnané jméno slávy jeho na věky. Budiž také naplněna slávou jeho všecka země, Amen i Amen.
Žalmy 72. - 20. Skonávají se modlitby Davidovy, syna Izai.
Žalmy 73. - 1. Žalm Azafovi. Jistě žeť jest Bůh dobrý Izraelovi, těm, kteříž jsou čistého srdce.
Žalmy 73. - 2. Ale nohy mé téměř se byly ušinuly, o málo, že by byli sklouzli krokové moji,
Žalmy 73. - 3. Když jsem horlil proti bláznivým, vida štěstí nešlechetných.
Žalmy 73. - 4. Nebo nebývají vázáni až k smrti, ale zůstává v cele síla jejich.
Žalmy 73. - 5. V práci lidské nejsou, a s lidmi trestáni nebývají.
Žalmy 73. - 6. Protož otočeni jsou pýchou jako halží, a ukrutností jako rouchem ozdobným přiodíni.
Žalmy 73. - 7. Vysedlo tukem oko jejich; majíce hojnost nad pomyšlení srdce,
Žalmy 73. - 8. Rozpustilí jsou, a mluví zlostně, o nátisku velmi pyšně mluví.
Žalmy 73. - 9. Stavějí proti nebi ústa svá, a jazyk jejich po zemi se vozí.
Žalmy 73. - 10. A protož na to přichází lid jeho, když se jim vody až do vrchu nalívá,
Žalmy 73. - 11. Že říkají: Jakť má o tom věděti Bůh silný? Aneb zdaž jest to známé Nejvyššímu?
Žalmy 73. - 12. Nebo aj, ti bezbožní jsouce, mají pokoj v světě, a dosahují zboží.
Žalmy 73. - 13. Nadarmo tedy v čistotě chovám srdce své, a v nevinnosti ruce své umývám.
Žalmy 73. - 14. Poněvadž každý den trestán bývám, a kázeň přichází na mne každého jitra.
Žalmy 73. - 15. Řeknu-li: Vypravovati budu věci takové, hle, rodina synů tvých dí, že jsem jim křiv.
Žalmy 73. - 16. Chtěl jsem to rozumem vystihnouti, ale vidělo mi se pracno.
Žalmy 73. - 17. Až jsem všel do svatyní Boha silného, tu jsem srozuměl poslední věci jejich.
Žalmy 73. - 18. Jistě že jsi je na místech plzkých postavil, a uvržeš je v spustliny.
Žalmy 73. - 19. Aj, jakť přicházejí na spuštění jako v okamžení! Mizejí a hynou hrůzami,
Žalmy 73. - 20. Jako snové tomu, kdož procítí; Pane, když je probudíš, obraz ten jejich za nic položíš.
Žalmy 73. - 21. Když zhořklo srdce mé, a ledví má bodena byla,
Žalmy 73. - 22. Nesmyslný jsem byl, aniž jsem co znal, jako hovádko byl jsem před tebou.
Žalmy 73. - 23. A však vždycky jsem byl s tebou, nebo jsi mne ujal za mou pravici.
Žalmy 73. - 24. Podlé rady své veď mne, a potom v slávu přijmeš mne.
Žalmy 73. - 25. Kohož bych měl na nebi? A mimo tebe v žádném líbosti nemám na zemi.
Žalmy 73. - 26. Ač tělo i srdce mé hyne, skála srdce mého, a díl můj Bůh jest na věky.
Žalmy 73. - 27. Nebo aj, ti, kteříž se vzdalují tebe, zahynou; vytínáš ty, kteříž cizoloží odcházením od tebe.
Žalmy 73. - 28. Ale mně nejlépe jest přídržeti se Boha; pročež skládám v Panovníku Hospodinu doufání své, abych vypravoval všecky skutky jeho.
Žalmy 74. - 1. Vyučující, Azafův. Proč, ó Bože, nás tak do konce zamítáš? Proč roznícena jest prchlivost tvá proti stádci pastvy tvé?
Žalmy 74. - 2. Rozpomeň se na shromáždění své, jehož jsi od starodávna dobyl a vykoupil, na proutek dědictví svého, na Sion horu tuto, na níž přebýváš.
Žalmy 74. - 3. Přispějž k hrozným pustinám. Jak všecko pohubil nepřítel v svatyni!
Žalmy 74. - 4. Řvali nepřátelé tvoji u prostřed shromáždění tvých, a na znamení toho zanechali množství korouhví svých.
Žalmy 74. - 5. Za hrdinu jmín byl ten, kterýž co nejvýše zdvihl sekeru, roubaje vazbu dříví jeho.
Žalmy 74. - 6. A nyní již řezby jeho napořád sekerami a palicemi otloukají.
Žalmy 74. - 7. Uvrhli oheň do svatyně tvé, na zem zřítivše, poškvrnili příbytku jména tvého.
Žalmy 74. - 8. Řekli v srdci svém: Vyhubme je napořád. Takž vypálili všecky stánky Boha silného v zemi.
Žalmy 74. - 9. Znamení svých nevidíme, jižť není proroka, aniž jest mezi námi, kdo by věděl, dokud to stane.
Žalmy 74. - 10. I dokudž, ó Bože, útržky činiti bude odpůrce? A nepřítel ustavičně-liž rouhati se bude jménu tvému?
Žalmy 74. - 11. Proč zdržuješ ruku svou, a pravice své z lůna svého nevzneseš?
Žalmy 74. - 12. Však jsi ty, Bože, král můj od starodávna, působíš hojné spasení u prostřed země.
Žalmy 74. - 13. Ty silou svou rozdělil jsi moře, a potřels hlavy draků u vodách.
Žalmy 74. - 14. Ty jsi potřel hlavu Leviatanovi, dal jsi jej za pokrm lidu na poušti.
Žalmy 74. - 15. Ty jsi otevřel vrchoviště a potoky, ty jsi osušil i řeky prudké.
Žalmy 74. - 16. Tvůjť jest den, tvá jest také i noc, světlo i slunce ty jsi učinil.
Žalmy 74. - 17. Ty jsi založil všecky končiny země, léto i zimy ty jsi sformoval.
Žalmy 74. - 18. Rozpomeniž se na to, že útržky činil ten odpůrce Hospodinu, a lid bláznivý jak se jménu tvému rouhal.
Žalmy 74. - 19. Nevydávejž té zběři duše hrdličky své,na stádce chudých svých nezapomínej se na věky.
Žalmy 74. - 20. Ohlédni se na smlouvu; nebo plní jsou i nejtmavější koutové země peleší ukrutnosti.
Žalmy 74. - 21. Nechažť bídní neodcházejí s hanbou, chudý a nuzný ať chválí jméno tvé.
Žalmy 74. - 22. Povstaniž, ó Bože, a veď při svou, rozpomeň se na pohanění, kteréžť se děje od nesmyslných na každý den.
Žalmy 74. - 23. Nezapomínej se na vykřikování svých nepřátel, a na hluk proti tobě povstávajících, kterýž se silí ustavičně.
Žalmy 75. - 1. Přednímu z kantorů, jako: Nezahlazuj, žalm Azafův, a píseň.
Žalmy 75. - 2. Oslavujeme tě, Bože, oslavujeme; nebo že jest blízké jméno tvé, vypravují to předivní skutkové tvoji.
Žalmy 75. - 3. Když přijde čas uložený, já právě souditi budu.
Žalmy 75. - 4. Rozplynula se země i všickni obyvatelé její, já utvrdím sloupy její. Sélah.
Žalmy 75. - 5. Dím bláznům: Neblázněte, a bezbožným: Nevyzdvihujte rohů.
Žalmy 75. - 6. Nevyzdvihujte proti Nejvyššímu rohů svých, aniž mluvte tvrdošijně.
Žalmy 75. - 7. Nebo ne od východu, ani západu, ani od pouště přichází zvýšení;
Žalmy 75. - 8. Ale Bůh soudce jednoho ponižuje, a druhého povyšuje.
Žalmy 75. - 9. Kalich zajisté jest v rukou Hospodinových, a to vína kalného plný nalitý, z něhož nalévati bude, tak že i kvasnice jeho vyváží, a vypijí všickni bezbožníci země.
Žalmy 75. - 10. Já pak zvěstovati budu skutky Páně na věčnost, žalmy zpívati budu Bohu Jákobovu.
Žalmy 75. - 11. A všecky rohy bezbožníků srážím, rohové pak spravedlivého vyvýšeni budou.
Žalmy 76. - 1. Přednímu z kantorů na neginot, žalm Azafův a píseň.
Žalmy 76. - 2. Znám jest Bůh v Judstvu, a v Izraeli veliké jméno jeho.
Žalmy 76. - 3. V Sálem jest stánek jeho, a obydlé jeho na Sionu.
Žalmy 76. - 4. Tamť jest polámal ohnivé šípy lučišť, pavézu a meč, i válku. Sélah.
Žalmy 76. - 5. Slavný jsi učiněn a důstojný horami loupeže.
Žalmy 76. - 6. V loupež dáni jsou udatní srdcem, zesnuli snem svým, aniž nalezly zmužilé hrdiny síly v rukou svých.
Žalmy 76. - 7. Od žehrání tvého, ó Bože Jákobův, i vůz i kůň tvrdě zesnuli.
Žalmy 76. - 8. Ty jsi, ty velmi hrozný, a kdo jest, ješto by před tebou ostál v rozhněvání tvém?
Žalmy 76. - 9. Když s nebe dáváš slyšeti výpověd svou, země se bojí a tichne,
Žalmy 76. - 10. Když povstává k soudu Bůh, aby zachoval všecky pokorné na zemi. Sélah.
Žalmy 76. - 11. Zajisté i hněv člověka chváliti tě musí, a ostatek zůřivosti skrotíš.
Žalmy 76. - 12. Sliby čiňte a plňte Hospodinu Bohu vašemu; kteřížkoli jste vůkol něho, přinášejte dary Přehroznému.
Žalmy 76. - 13. Onť odjímá ducha knížatům, a k hrůze jest králům zemským.
Žalmy 77. - 1. Přednímu kantoru z potomků Jedutunových, s Azafem, žalm.
Žalmy 77. - 2. Hlas můj k Bohu, když volám, hlas můj k Bohu, aby ucha naklonil ke mně.
Žalmy 77. - 3. V den ssoužení svého Pána hledal jsem, v noci ruce své rozprostíral jsem bez přestání, a nedala se potěšiti duše má.
Žalmy 77. - 4. Na Boha zpomínal jsem a kormoutil se, přemyšloval jsem, a úzkostmi svírán byl duch můj. Sélah.
Žalmy 77. - 5. Zdržoval jsi oči mé, aby bděly; potřín jsem byl, aniž jsem mluviti mohl.
Žalmy 77. - 6. I přicházeli mi na pamět dnové předešlí, a léta dávní.
Žalmy 77. - 7. Rozpomínal jsem se v noci na zpěvy své, v srdci svém přemyšloval jsem, a zpytoval to duch můj, pravě:
Žalmy 77. - 8. Zdali na věky zažene Bůh? Nikdy-liž již více lásky neukáže?
Žalmy 77. - 9. Zdali do konce přestane milosrdenství jeho? A konec vezme slovo od pokolení až do pokolení?
Žalmy 77. - 10. Zdali se zapomněl smilovávati Bůh silný? Zdaž zadržel v hněvě milosrdenství svá? Sélah.
Žalmy 77. - 11. I řekl jsem: Toť jest má smrt. Ale učiníť proměnu pravice Nejvyššího.
Žalmy 77. - 12. Rozpomínati se budu na skutky Hospodinovy, a připomínati sobě divné činy tvé, od starodávna.
Žalmy 77. - 13. A přemyšlovati o všelikém díle tvém, a o skutcích tvých mluviti.
Žalmy 77. - 14. Bože, svatá jest cesta tvá. Kdo jest silný, veliký, jako Bůh?
Žalmy 77. - 15. Ty jsi ten Bůh silný, jenž činíš divné věci; uvedl jsi v známost mezi národy sílu svou.
Žalmy 77. - 16. Vysvobodil jsi ramenem lid svůj, syny Jákobovy a Jozefovy. Sélah.
Žalmy 77. - 17. Vidělyť jsou tě vody, Bože, viděly tě vody, a zstrašily se; pohnuly se také i hlubiny.
Žalmy 77. - 18. Vydali povodně oblakové, vydala hřmot nebesa, ano i kameníčko tvé skákalo.
Žalmy 77. - 19. Vznělo hřímání tvé po obloze, blýskání osvěcovalo okršlek zemský, pohybovala se a třásla země.
Žalmy 77. - 20. Skrze moře byla cesta tvá, a stezky tvé skrze vody veliké, a však šlepějí tvých nebylo znáti.
Žalmy 77. - 21. Vedl jsi jako stádo lid svůj skrze Mojžíše a Arona.
Žalmy 78. - 1. Vyučující, Azafovi. Pozoruj, lide můj, zákona mého, nakloňte uší svých k slovům úst mých.
Žalmy 78. - 2. Otevru v podobenství ústa svá, vypravovati budu přípovídky starobylé.
Žalmy 78. - 3. Co jsme slýchali i poznali, a co nám otcové naši vypravovali,
Žalmy 78. - 4. Nezatajíme toho před syny jejich, kteříž budoucím potomkům svým vypravovati budou chvály Hospodinovy, ano i moc jeho a divné skutky jeho, kteréž činil.
Žalmy 78. - 5. Neboť jest vyzdvihl svědectví v Jákobovi, a zákon vydal v Izraeli, což přikázal otcům našim, aby v známost uvodili synům svým,
Žalmy 78. - 6. Aby to poznal věk potomní, synové, kteříž se zroditi měli, a ti povstanouce, aby vypravovali dítkám svým,
Žalmy 78. - 7. Aby pokládali v Bohu naději svou, a nezapomínali se na skutky Boha silného, ale ostříhali přikázaní jeho,
Žalmy 78. - 8. Aby nebývali jako otcové jejich, pokolení zpurné a protivné, národ, kterýž nenapravil srdce svého, a nebyl věrný Bohu silnému duch jeho.
Žalmy 78. - 9. Jako synové Efraim zbrojní, ač uměle z lučiště stříleli, však v čas boje zpět se obrátili,
Žalmy 78. - 10. Nebo neostříhali smlouvy Boží, a v zákoně jeho zpěčovali se choditi.
Žalmy 78. - 11. Zapomenuli se na činy jeho, a na divné skutky jeho, kteréž jim ukázal.
Žalmy 78. - 12. Před otci jejich činil divy v zemi Egyptské, na poli Soan.
Žalmy 78. - 13. Rozdělil moře, a převedl je; učinil, aby stály vody jako hromada.
Žalmy 78. - 14. Vedl je ve dne v oblace, a každé noci v jasném ohni.
Žalmy 78. - 15. Protrhl skály na poušti, a napájel je jako z propastí velikých.
Žalmy 78. - 16. Vyvedl potoky z skály, a učinil, aby vody tekly jako řeky.
Žalmy 78. - 17. A však vždy přičíněli hříchů proti němu, a popouzeli Nejvyššího na poušti.
Žalmy 78. - 18. A pokoušeli Boha silného v srdci svém, žádajíce pokrmu podlé líbosti své.
Žalmy 78. - 19. A mluvili proti Bohu, řkouce: Zdaliž bude moci Bůh silný připraviti stůl na této poušti?
Žalmy 78. - 20. Aj, udeřilť jest v skálu, a tekly vody, a řeky se rozvodnily. Zdali také bude moci dáti chleba? Zdali nastrojí masa lidu svému?
Žalmy 78. - 21. A protož uslyšav Hospodin, rozhněval se, a oheň zažžen jest proti Jákobovi, a prchlivost vstoupila na Izraele,
Žalmy 78. - 22. Proto že se nedověřili Bohu, a neměli naděje v spasení jeho,
Žalmy 78. - 23. Ačkoli rozkázal oblakům shůry, a průduchy nebeské otevřel,
Žalmy 78. - 24. A dštil na ně mannou ku pokrmu, a obilé nebeské dával jim.
Žalmy 78. - 25. Chléb mocných jedl člověk, seslal jim pokrmů do sytosti.
Žalmy 78. - 26. Obrátil vítr východní u povětří, a přivedl mocí svou vítr polední.
Žalmy 78. - 27. I dštil na ně masem jako prachem, a ptactvem pernatým jako pískem mořským.
Žalmy 78. - 28. Spustil je do prostřed vojska jejich, a všudy vůkol stanů jejich.
Žalmy 78. - 29. I jedli, a nasyceni jsou hojně, a dal jim to, čehož žádali.
Žalmy 78. - 30. Ještě nevyplnili žádosti své, ještě pokrm byl v ústech jejich,
Žalmy 78. - 31. A v tom prchlivost Boží připadla na ně, a zbil tučné jejich, a přední Izraelské porazil.
Žalmy 78. - 32. S tím se vším vždy ještě hřešili, a nevěřili předivným skutkům jeho.
Žalmy 78. - 33. A protož dopustil na ně, že marně skonali dny své, a léta svá s chvátáním.
Žalmy 78. - 34. Když je hubil, jestliže ho hledali, a zase k Bohu silnému hned na úsvitě se navraceli,
Žalmy 78. - 35. Rozpomínajíce se na to, že Bůh byl skála jejich, a Bůh silný nejvyšší vykupitel jejich:
Žalmy 78. - 36. (Ačkoli mu s pochlebenstvím mluvili ústy svými, a jazykem svým lhali jemu.
Žalmy 78. - 37. A srdce jejich nebylo upřímé před ním, aniž se věrně měli v smlouvě jeho),
Žalmy 78. - 38. On jsa milosrdný, odpouštěl nepravosti jejich, a nezahladil jich; častokrát odvracel hněv svůj, a nevzbuzoval vší zůřivosti své.
Žalmy 78. - 39. Nebo pamatoval, že jsou tělo, vítr, kterýž odchází, a nenavracuje se zase.
Žalmy 78. - 40. Kolikrát jsou ho dráždili na poušti, a k bolesti přivodili na pustinách.
Žalmy 78. - 41. Týž i týž navracujíce se, pokoušeli Boha silného, a svatému Izraelskému cíle vyměřovali.
Žalmy 78. - 42. Nepamatovali na moc jeho, a na ten den, v kterémž je vysvobodil z ssoužení,
Žalmy 78. - 43. Když činil v Egyptě znamení svá, a zázraky své na poli Soan,
Žalmy 78. - 44. Když obrátil v krev řeky a potoky jejich, tak že jich píti nemohli.
Žalmy 78. - 45. Dopustil na ně směsici žížal, aby je žraly, a žáby, aby je hubily.
Žalmy 78. - 46. A dal chroustům úrody jejich, a úsilí jejich kobylkám.
Žalmy 78. - 47. Stloukl krupami réví jejich, a stromy fíkové jejich ledem.
Žalmy 78. - 48. Vydal krupobití na hovada jejich, a na dobytek jejich uhlí řeřavé.
Žalmy 78. - 49. Poslal na ně prchlivost hněvu svého, rozpálení, zůřivost i ssoužení, dopustiv na ně anděly zlé.
Žalmy 78. - 50. Uprostrannil stezku prchlivosti své, neuchoval od smrti duše jejich, ano i na hovada jejich mor dopustil.
Žalmy 78. - 51. A pobil všecko prvorozené v Egyptě, prvotiny síly v staních Chamových.
Žalmy 78. - 52. Ale lid svůj vyvedl jako ovce, a vodil se s nimi jako s stádem po poušti.
Žalmy 78. - 53. Vodil je v bezpečnosti, tak že nestrašili, nepřátely pak jejich přikrylo moře,
Žalmy 78. - 54. Až je přivedl ku pomezí svatosti své, na horu tu, kteréž dobyla pravice jeho.
Žalmy 78. - 55. Vyhnav před tváří jejich národy, způsobil to, aby jim na provazec dědictví jejich přišli, a aby přebývala v staních jejich pokolení Izraelská.
Žalmy 78. - 56. Však vždy předce pokoušeli a dráždili Boha nejvyššího, a svědectví jeho neostříhali.
Žalmy 78. - 57. Ale zpět odšedše, převráceně činili, jako i předkové jejich; uchýlili se jako mylné lučiště.
Žalmy 78. - 58. Nebo popouzeli ho výsostmi svými, a rytinami svými k horlení přivedli jej.
Žalmy 78. - 59. Slyšel Bůh, a rozhněval se, a u velikou ošklivost vzal Izraele,
Žalmy 78. - 60. Tak že opustiv příbytek v Sílo, stánek, kterýž postavil mezi lidmi,
Žalmy 78. - 61. Vydal v zajetí sílu svou, a slávu svou v ruce nepřítele.
Žalmy 78. - 62. Dal pod meč lid svůj, a na dědictví své se rozhněval.
Žalmy 78. - 63. Mládence jeho sežral oheň, a panny jeho nebyly chváleny.
Žalmy 78. - 64. Kněží jejich od meče padli, a vdovy jejich neplakaly.
Žalmy 78. - 65. Potom pak procítil Pán jako ze sna, jako silný rek, kterýž po víně sobě vykřikuje.
Žalmy 78. - 66. A ranil nepřátely své po zadu, a u věčné pohanění je vydal.
Žalmy 78. - 67. Ačkoli pak pohrdl stánkem Jozefovým, a pokolení Efraimova nevyvolil,
Žalmy 78. - 68. Však vyvolil pokolení Judovo, horu Sion, kterouž zamiloval.
Žalmy 78. - 69. A vystavěl sobě, jako hrad vysoký, svatyni svou, jako zemi, kterouž utvrdil na věky.
Žalmy 78. - 70. A vyvolil Davida služebníka svého, vzav jej od chlévů stáda.
Žalmy 78. - 71. Když chodil za ovcemi březími, zavedl jej, aby pásl Jákoba, lid jeho, a Izraele, dědictví jeho.
Žalmy 78. - 72. Kterýž pásl je v upřímnosti srdce svého, a zvláštní opatrností rukou svých vodil je.
Žalmy 79. - 1. Žalm Azafovi. Bože, vtrhli pohané do dědictví tvého, poškvrnili chrámu svatosti tvé, obrátili Jeruzalém v hromady.
Žalmy 79. - 2. Dali těla mrtvá služebníků tvých za pokrm ptákům nebeským, těla svatých tvých šelmám zemským.
Žalmy 79. - 3. Vylili krev jejich jako vodu okolo Jeruzaléma, a nebyl, kdo by je pochovával.
Žalmy 79. - 4. Vydáni jsme v pohanění sousedům našim, v posměch a žert těm, kteříž jsou vůkol nás.
Žalmy 79. - 5. Až dokud, ó Hospodine? Na věky-liž se hněvati budeš, a hořeti bude jako oheň horlení tvé?
Žalmy 79. - 6. Vylí hněv svůj na národy, kteříž tě neznají, a na království, kteráž jména tvého nevzývají.
Žalmy 79. - 7. Neboť jsou sežrali Jákoba, a obydlí jeho v poustku obrátili.
Žalmy 79. - 8. Nezpomínejž nám dřevních nepravostí našich, rychle ať předejdou nás milosrdenství tvá, neboť jsme velmi znuzeni.
Žalmy 79. - 9. Pomoz nám, ó Bože spasení našeho, pro slávu jména svého; vytrhni nás, a buď milostiv hříchům našim pro jméno své.
Žalmy 79. - 10. Proč mají říkati pohané: Kdež jest Bůh jejich? Budiž znám mezi pohany, před očima našima, skrze pomstu krve služebníků svých, kteráž jest vylita.
Žalmy 79. - 11. Vstupiž před oblíčej tvůj lkání vězňů, a podlé velikosti síly své zanechej ostatků k smrti oddaných.
Žalmy 79. - 12. A odplať sousedům našim sedmernásobně do lůna jejich za pohanění, kteréž jsou tobě činili, ó Pane.
Žalmy 79. - 13. My pak, lid tvůj a ovce pastvy tvé, slaviti tě budeme na věky; od národu do pronárodu vypravovati budeme chválu tvou.
Žalmy 80. - 1. Přednímu z kantorů na šošannim, žalm svědectví, Azafovi.
Žalmy 80. - 2. Ó pastýři Izraelský, pozoruj, kterýž vodíš Jozefa jako stádo, kterýž sedíš nad cherubíny, ó zastkvějž se.
Žalmy 80. - 3. Před Efraimem, Beniaminem a Manasse vzbuď moc svou, a přispěj k spasení našemu.
Žalmy 80. - 4. Ó Bože, navrať nás, a dejž, ať nám svítí oblíčej tvůj, a spaseni budeme.
Žalmy 80. - 5. Hospodine Bože zástupů, dokudž se přísně stavěti budeš k modlitbám lidu svého?
Žalmy 80. - 6. Nakrmil jsi je chlebem pláče, a dals jim vypiti slz míru velikou.
Žalmy 80. - 7. Postavils nás k sváru sousedům našim, a nepřátelé naši aby sobě posměch z nás činili.
Žalmy 80. - 8. Ó Bože zástupů, navrať nás, a dej, ať nám svítí oblíčej tvůj, a spaseni budeme.
Žalmy 80. - 9. Ty jsi kmen vinný z Egypta přenesl, vyhnal jsi pohany, a vsadils jej.
Žalmy 80. - 10. Uprázdnil jsi mu, a učinils, aby se vkořenil, i zemi naplnil.
Žalmy 80. - 11. Přikryty jsou hory stínem jeho, a réví jeho jako nejvyšší cedrové.
Žalmy 80. - 12. Vypustil ratolesti své až k moři, a až do řeky rozvody své.
Žalmy 80. - 13. I pročež jsi rozbořil hradbu vinice, tak aby každý, kdož by tudy šel, trhati z ní mohl?
Žalmy 80. - 14. Vepř divoký zryl ji, a zvěř polní spásla ji.
Žalmy 80. - 15. Ó Bože zástupů, obrať se již, popatř s nebe, viz a navštěv kmen vinný tento,
Žalmy 80. - 16. Vinici tu, kterouž štípila pravice tvá, a mladistvé réví, kteréž jsi zmocnil sobě.
Žalmy 80. - 17. Popálenať jest ohněm a poroubána, od žehrání oblíčeje tvého hyne.
Žalmy 80. - 18. Budiž ruka tvá nad mužem pravice tvé, nad synem člověka, kteréhož jsi zmocnil sobě,
Žalmy 80. - 19. A neodstoupímeť od tebe; zachovej nás při životu, ať jméno tvé vzýváme.
Žalmy 80. - 20. Hospodine Bože zástupů, navratiž nás zase, a dej, ať nám svítí oblíčej tvůj, a spaseni budeme.
Žalmy 81. - 1. Přednímu z kantorů na gittit, Azafovi.
Žalmy 81. - 2. Plésejte Bohu, síle naší, prokřikujte Bohu Jákobovu.
Žalmy 81. - 3. Vezměte žaltář, přidejte buben, harfu libou a loutnu.
Žalmy 81. - 4. Trubte trubou na novměsíce, v uložený čas, v den slavnosti naší.
Žalmy 81. - 5. Nebo toť jest ustavení v Izraeli, řád Boha Jákobova.
Žalmy 81. - 6. Na svědectví v Jozefovi vyzdvihl jej, když byl vyšel proti zemi Egyptské, kdež jsme jazyk neznámý slýchati musili.
Žalmy 81. - 7. Osvobodil jsem, dí Bůh, od břemene rameno jeho, a ruce jeho nádob zednických zproštěny byly.
Žalmy 81. - 8. V ssoužení tom, když jsi volal, vytrhl jsem tě, vyslyšel jsem tě z skrýše hromu, zkušoval jsem tě při vodách sváru. Sélah.
Žalmy 81. - 9. Řeklť jsem: Slyš, lide můj, a osvědčím se tobě, ó Izraeli, budeš-li mne poslouchati,
Žalmy 81. - 10. A nebude-li mezi vámi Boha jiného, a nebudeš-li se klaněti bohu cizímu.
Žalmy 81. - 11. Já jsem Hospodin Bůh tvůj, kterýž jsem tě vyvedl z země Egyptské, otevři jen ústa svá, a naplnímť je.
Žalmy 81. - 12. Ale neuposlechl lid můj hlasu mého, a Izrael nepřestal na mně,
Žalmy 81. - 13. A protož pustil jsem je v žádost srdce jejich, i chodili po radách svých.
Žalmy 81. - 14. Ó byť mne byl lid můj poslouchal, a Izrael po cestách mých chodil,
Žalmy 81. - 15. Tudíž bych já byl nepřátely jejich snížil, a na protivníky jejich obrátil ruku svou.
Žalmy 81. - 16. A ti, kteříž v nenávisti mají Hospodina, úlisně by se jim poddávati musili, i byl by čas jejich až na věky.
Žalmy 81. - 17. A krmil bych je byl jádrem pšenice, a medem z skály sytil bych je.
Žalmy 82. - 1. Žalm Azafův. Bůh stojí v shromáždění Božím, u prostřed bohů soud čině, a dí:
Žalmy 82. - 2. Dokudž souditi budete nespravedlivě, a osoby nešlechetných přijímati? Sélah.
Žalmy 82. - 3. Zastávejte bídného a sirotka, utištěného a chudého spravedliva vyhlašujte.
Žalmy 82. - 4. Vytrhněte bídného a nuzného, z ruky nešlechetných vytrhněte ho.
Žalmy 82. - 5. Ale nevědí nic, nerozumějí nic; ve tmách ustavně chodí, až se proto všickni základové země pohybují.
Žalmy 82. - 6. Řeklť jsem já byl: Bohové jste, a synové Nejvyššího vy všickni;
Žalmy 82. - 7. A však jako i jiní lidé zemřete, a jako jeden z knížat padnete.
Žalmy 82. - 8. Povstaniž, ó Bože, suď zemi; nebo ty dědičně vládneš všemi národy.
Žalmy 83. - 1. Píseň a žalm Azafův.
Žalmy 83. - 2. Bože, neodmlčujž se, nečiň se neslyše, aniž se upokojuj, ó Bože silný.
Žalmy 83. - 3. Nebo aj, nepřátelé tvoji se bouří, a ti, kteříž tě v nenávisti mají, pozdvihují hlavy.
Žalmy 83. - 4. Chytře tajné rady proti lidu tvému skládají, a radí se proti těm, kteréž ty skrýváš,
Žalmy 83. - 5. Říkajíce: Poďte, a vyhlaďme je, ať nejsou národem, tak aby ani zpomínáno nebylo více jména Izraelova.
Žalmy 83. - 6. Jednomyslněť se na tom spolu snesli, i smlouvou se proti tobě zavázali,
Žalmy 83. - 7. Stánkové Idumejští a Izmaelitští, Moábští a Agarenští,
Žalmy 83. - 8. Gebálští a Ammonitští, a Amalechitští, Filistinští s obyvateli Tyrskými.
Žalmy 83. - 9. Ano i Assyrští spojili se s nimi, jsouce na ruku synům Lotovým. Sélah.
Žalmy 83. - 10. Učiniž jim jako Madianským, jako Zizarovi, a jako Jabínovi při potoku Císon,
Žalmy 83. - 11. Kteříž jsou do konce vyhlazeni v Endor, a učiněni hnůj země.
Žalmy 83. - 12. Nalož s nimi a s vůdci jejich jako s Gorébem, jako s Zébem, jako s Zebahem, a jako s Salmunou, se všemi knížaty jejich.
Žalmy 83. - 13. Neboť jsou řekli: Uvažme se dědičně v příbytky Boží.
Žalmy 83. - 14. Můj Bože, učiň to, ať jsou jako chumelice, a jako stéblo před větrem.
Žalmy 83. - 15. Jakož oheň spaluje les, a jako plamen zapaluje hory,
Žalmy 83. - 16. Tak ty je vichřicí svou stihej, a bouří svou ohrom je.
Žalmy 83. - 17. Naplň tváře jejich zahanbením, tak aby hledali jména tvého, Hospodine.
Žalmy 83. - 18. Nechať se hanbí a děsí na věčné časy, a ať potupu nesou a zahynou.
Žalmy 83. - 19. A tak ať poznají, že ty, kterýž sám jméno máš Hospodin, jsi nejvyšší nade vší zemí.
Žalmy 84. - 1. Přednímu z kantorů na gittit, synů Chóre, žalm.
Žalmy 84. - 2. Jak jsou milí příbytkové tvoji, Hospodine zástupů!
Žalmy 84. - 3. Žádostiva jest a velice touží duše má po síňcích Hospodinových; srdce mé, i tělo mé pléše k Bohu živému.
Žalmy 84. - 4. Ano i ten vrabec nalezl sobě místo a vlaštovice hnízdo, v němž by schránila mladé své, při oltářích tvých, Hospodine zástupů, králi můj a Bože můj.
Žalmy 84. - 5. Blahoslavení, kteříž přebývají v domě tvém, tiť tebe na věky chváliti budou. Sélah.
Žalmy 84. - 6. Blahoslavený člověk, jehož síla jest Hospodin, a v jejichž srdci jsou stezky kroků jejich,
Žalmy 84. - 7. Ti, kteříž jdouce přes údolí moruší, za studnici jej sobě pokládají, na něž i déšť požehnání přichází.
Žalmy 84. - 8. Berou se houf za houfem, a ukazují se před Bohem na Sionu.
Žalmy 84. - 9. Hospodine Bože zástupů, vyslyš modlitbu mou, pozoruj, ó Bože Jákobův. Sélah.
Žalmy 84. - 10. Pavézo naše, popatř, ó Bože, a viz tvář pomazaného svého.
Žalmy 84. - 11. Nebo lepší jest den v síňcích tvých, než jinde tisíc; zvolil jsem sobě raději u prahu seděti v domě Boha svého, nežli přebývati v stáncích bezbožníků.
Žalmy 84. - 12. Nebo Hospodin Bůh jest slunce a pavéza; tuť milosti i slávy udílí Hospodin, aniž odepře čeho dobrého chodícím v upřímnosti.
Žalmy 84. - 13. Hospodine zástupů, blahoslavený člověk, kterýž naději skládá v tobě.
Žalmy 85. - 1. Přednímu z kantorů, synů Chóre, žalm.
Žalmy 85. - 2. Laskavěs se, Hospodine, někdy ukazoval k zemi své, přivedls zase z vězení Jákoba.
Žalmy 85. - 3. Odpustil jsi nepravost lidu svého, přikryls všeliký hřích jejich. Sélah.
Žalmy 85. - 4. Zdržels všecken hněv svůj, odvrátils od zůřivosti prchlivost svou.
Žalmy 85. - 5. Navratiž se zase k nám, ó Bože spasení našeho, a učiň přítrž hněvu svému proti nám.
Žalmy 85. - 6. Zdaliž na věky hněvati se budeš na nás? A protáhneš zůřivost svou od národu do pronárodu?
Žalmy 85. - 7. Zdaliž ty obrátě se, neobživíš nás, tak aby se lid tvůj veselil v tobě?
Žalmy 85. - 8. Ukaž nám, Hospodine, milosrdenství své, a spasení své dej nám.
Žalmy 85. - 9. Ale poslechnu, co říká Bůh ten silný, Hospodin. Jistě žeť mluví pokoj k lidu svému, a k svatým svým, než aby se nenavracovali zase k bláznovství.
Žalmy 85. - 10. Zajisté žeť jest blízké těm, kteříž se ho bojí, spasení jeho, a přebývati bude sláva v zemi naší.
Žalmy 85. - 11. Milosrdenství a víra potkají se spolu, spravedlnost a pokoj dadí sobě políbení.
Žalmy 85. - 12. Víra z země pučiti se bude, a spravedlnost s nebe vyhlédati.
Žalmy 85. - 13. Dáť také Hospodin i časné dobré, tak že země naše vydá úrody své.
Žalmy 85. - 14. Způsobí to, aby spravedlnost před ním šla, když obrátí k cestě nohy své.
Žalmy 86. - 1. Modlitba Davidova. Nakloň, Hospodine, ucha svého, a vyslyš mne, neboť jsem chudý a nuzný.
Žalmy 86. - 2. Ostříhejž duše mé, neboť jsem ten, jehož miluješ; zachovej služebníka svého, ty Bože můj, v tobě naději majícího.
Žalmy 86. - 3. Smiluj se nade mnou, Hospodine, k toběť zajisté každého dne volám.
Žalmy 86. - 4. Potěš duše služebníka svého, neboť k tobě, ó Pane, duše své pozdvihuji.
Žalmy 86. - 5. Nebo ty jsi, Pane, dobrotivý a lítostivý, a hojný v milosrdenství ke všechněm, kteříž tě vzývají.
Žalmy 86. - 6. Slyš, Hospodine, modlitbu mou, a pozoruj hlasu žádostí mých.
Žalmy 86. - 7. V den ssoužení svého vzývám tě, nebo mne vyslýcháš.
Žalmy 86. - 8. Neníť žádného tobě podobného mezi bohy, ó Pane, a není takových skutků, jako jsou tvoji.
Žalmy 86. - 9. Všickni národové, kteréž jsi učinil, přicházejíce, skláněti se budou před tebou, Pane, a ctíti jméno tvé.
Žalmy 86. - 10. Nebo jsi ty veliký, a činíš divné věci, ty jsi Bůh sám.
Žalmy 86. - 11. Vyuč mne, Hospodine, cestě své, abych chodil v pravdě tvé; ustav srdce mé v bázni jména svého.
Žalmy 86. - 12. I budu tě oslavovati, Pane Bože můj, z celého srdce svého a ctíti jméno tvé na věky,
Žalmy 86. - 13. Poněvadž milosrdenství tvé veliké jest nade mnou, a vytrhls duši mou z jámy nejhlubší.
Žalmy 86. - 14. Ó Bože, povstaliť jsou pyšní proti mně, a rota násilníků hledají bezživotí mého, ti, kteříž tě sobě nepředstavují.
Žalmy 86. - 15. Ale ty Pane, Bože silný, lítostivý a milostivý, shovívající a hojný v milosrdenství, i pravdomluvný,
Žalmy 86. - 16. Vzhlédniž na mne, a smiluj se nade mnou, obdař silou svou služebníka svého, a zachovávej syna děvky své.
Žalmy 86. - 17. Prokaž ke mně znamení dobrotivosti, tak aby vidouce to ti, kteříž mne nenávidí, zahanbeni byli, že jsi ty mi, Hospodine, spomohl, a mne potěšil.
Žalmy 87. - 1. Synům Chóre, žalm a píseň. Základ svůj na horách svatých.
Žalmy 87. - 2. Milujeť Hospodin, totiž brány Sionské, nade všecky příbytky Jákobovy.
Žalmy 87. - 3. Přeslavnéť jsou to věci, kteréž se o tobě hlásají, ó město Boží. Sélah.
Žalmy 87. - 4. Připomínati budu Egypt a Babylon před svými známými, ano i Filistinské a Tyrské i Mouřeníny, že se tu každý z nich narodil.
Žalmy 87. - 5. An i o Sionu praveno bude: Ten i onen jest rodem z něho, sám pak Nejvyšší utvrdí jej.
Žalmy 87. - 6. Sečteť Hospodin při popisu národy, a dí, že tento se tu narodil. Sélah.
Žalmy 87. - 7. Tou příčinou zpívají s plésáním o tobě všecky moci života mého.
Žalmy 88. - 1. Píseň a žalm synů Chóre, přednímu zpěváku na machalat k zpívání, vyučující, složený od Hémana Ezrachitského.
Žalmy 88. - 2. Hospodine, Bože spasení mého, ve dne i v noci k tobě volám.
Žalmy 88. - 3. Vstupiž před oblíčej tvůj modlitba má, nakloň ucha svého k volání mému.
Žalmy 88. - 4. Neboť jest naplněna trápeními duše má, a život můj až k hrobu se přiblížil.
Žalmy 88. - 5. Počten jsem mezi ty, kteříž se dostávají do jámy; připodobněn jsem člověku beze vší síly.
Žalmy 88. - 6. Mezi mrtvé jsem odložen, jako zmordovaní ležící v hrobě, na něž nezpomínáš více, kteříž od ruky tvé vyhlazeni jsou.
Žalmy 88. - 7. Spustils mne do jámy nejzpodnější, do nejtemnějšího a nejhlubšího místa.
Žalmy 88. - 8. Dolehla na mne prchlivost tvá, a vším vlnobitím svým přikvačil jsi mne. Sélah.
Žalmy 88. - 9. Daleko jsi vzdálil mé známé ode mne, jimž jsi mne velice zošklivil, a tak jsem sevřín, že mi nelze nijakž vyjíti.
Žalmy 88. - 10. Zrak můj hyne trápením; na každý den vzývám tě, Hospodine, ruce své před tebou rozprostíraje.
Žalmy 88. - 11. Zdali před mrtvými učiníš zázrak? Aneb vstanou-liž mrtví, aby tě oslavovali?Sélah.
Žalmy 88. - 12. I zdali bude ohlašováno v hrobě milosrdenství tvé, a pravda tvá v zahynutí?
Žalmy 88. - 13. Zdaliž v známost přichází ve tmách div tvůj, a spravedlnost tvá v zemi zapomenutí?
Žalmy 88. - 14. Já pak, Hospodine, k tobě volám, a každého jitra předchází tě modlitba má.
Žalmy 88. - 15. Pročež, ó Hospodine, zamítáš mne, a tvář svou skrýváš přede mnou?
Žalmy 88. - 16. Ztrápený jsem, jako hned maje umříti od násilí; snáším hrůzy tvé, a děsím se.
Žalmy 88. - 17. Hněv tvůj přísný na mne se obořil, a hrůzy tvé krutě sevřely mne.
Žalmy 88. - 18. Obkličují mne jako voda, na každý den obstupují mne hromadně.
Žalmy 88. - 19. Vzdálil jsi ode mne přítele a tovaryše, a známým svým jsem ve tmě.
Žalmy 89. - 1. Vyučující, složený od Etana Ezrachitského.
Žalmy 89. - 2. O milosrdenstvích Hospodinových na věky zpívati budu, od národu do pronárodu zvěstovati budu pravdu tvou ústy svými.
Žalmy 89. - 3. Nebo jsem řekl: Na věky milosrdenství vzdělávati se bude, na nebi utvrdíš pravdu svou, o nížs řekl:
Žalmy 89. - 4. Učinil jsem smlouvu s vyvoleným svým, přisáhl jsem Davidovi služebníku svému,
Žalmy 89. - 5. Že až na věky utvrdím símě tvé, a vzdělám od národu do národu trůn tvůj. Sélah.
Žalmy 89. - 6. Protož oslavují nebesa div tvůj, Hospodine, i pravdu tvou v shromáždění svatých.
Žalmy 89. - 7. Nebo kdo na nebi přirovnán býti může Hospodinu? Kdo jest podobný Hospodinu mezi syny silných?
Žalmy 89. - 8. Bůh i v shromáždění svatých strašlivý jest náramně, a hrozný nade všecky vůkol něho.
Žalmy 89. - 9. Hospodine Bože zástupů, kdo jest jako ty, silný Hospodin? Nebo pravda tvá tobě přístojí všudy vůkol.
Žalmy 89. - 10. Ty panuješ nad dutím moře; když se zdvihají vlny jeho, ty je skrocuješ.
Žalmy 89. - 11. Ty jsi jako raněného potřel Egypt, a silným ramenem svým rozptýlil jsi nepřátely své.
Žalmy 89. - 12. Tváť jsou nebesa, tvá také i země, okršlek i plnost jeho ty jsi založil.
Žalmy 89. - 13. Půlnoční i polední strana, kteréž jsi ty stvořil, i Tábor a Hermon o tvém jménu zpívají.
Žalmy 89. - 14. Tvé rámě jest přemocné, silná ruka tvá, a vyvýšená pravice tvá.
Žalmy 89. - 15. Spravedlnost a soud jsou základem trůnu tvého, milosrdenství a pravda předcházejí tvář tvou.
Žalmy 89. - 16. Blahoslavený lid, kterýž zná zvuk tvůj; tiť, Hospodine, v světle oblíčeje tvého choditi budou.
Žalmy 89. - 17. Ve jménu tvém plésati budou každého dne, a v spravedlnosti tvé vyvýší se.
Žalmy 89. - 18. Nebo sláva síly jejich ty jsi, a z milosti tvé k zvýšení přijde roh náš.
Žalmy 89. - 19. Nebo štít náš jest Hospodinův, a svatého Izraelského král náš.
Žalmy 89. - 20. Tehdy mluvě u vidění k svatému svému, řekl jsi: Složil jsem pomoc v reku udatném, zvýšil jsem vybraného z lidu.
Žalmy 89. - 21. Nalezl jsem Davida služebníka svého, olejem svým svatým pomazal jsem ho.
Žalmy 89. - 22. A protož budeť s ním stále ruka má, ano i ramenem svým posilovati ho budu.
Žalmy 89. - 23. Nebudeť ho moci nuziti nepřítel, ani člověk nešlechetný trápiti.
Žalmy 89. - 24. Nebo potru před tváří jeho protivníky jeho, a ty, kteříž ho nenávidí, porazím.
Žalmy 89. - 25. Nadto pravda má a milosrdenství mé s ním bude, a ve jménu mém vyvýšen bude roh jeho.
Žalmy 89. - 26. A vložím na moře ruku jeho, a na řeky pravici jeho.
Žalmy 89. - 27. On volaje ke mně, dí: Ty jsi otec můj, Bůh silný můj a skála spasení mého.
Žalmy 89. - 28. Já také za prvorozeného vystavím jej, a za vyššího králů zemských.
Žalmy 89. - 29. Na věky zachovám jemu milosrdenství své, a smlouva s ním stálá bude.
Žalmy 89. - 30. Učiním i to, aby na věky trvalo símě jeho, a trůn jeho jako dnové nebes.
Žalmy 89. - 31. Jestliže by pak synové jeho opustili zákon můj, a v soudech mých nechodili,
Žalmy 89. - 32. Jestliže by ustanovení mých poškvrnili, a přikázaní mých neostříhali:
Žalmy 89. - 33. Tedy navštívím metlou přestoupení jejich, a trestáním nepravost jejich,
Žalmy 89. - 34. Ale milosrdenství svého neodejmu od něho, aniž klamati budu proti pravdě své.
Žalmy 89. - 35. Nepoškvrnímť smlouvy své, a toho, což vyšlo z úst mých, nezměním.
Žalmy 89. - 36. Jednou jsem přisáhl skrze svatost svou, nesklamámť Davidovi,
Žalmy 89. - 37. Že símě jeho na věky bude, a trůn jeho jako slunce přede mnou,
Žalmy 89. - 38. Jako měsíc utvrzeno bude na věky, a jako svědkové na obloze hodnověrní.
Žalmy 89. - 39. Ale ty jsi jej zavrhl a potupil, rozhněvals se na pomazaného svého.
Žalmy 89. - 40. Zavrhl jsi smlouvu s služebníkem svým, povrhls korunu jeho na zem.
Žalmy 89. - 41. Roztrhal jsi všecky ohrady jeho, a bašty jeho jsi rozválel.
Žalmy 89. - 42. Derou jej všickni, kteříž tudy jdou; jest ku posměchu i sousedům svým.
Žalmy 89. - 43. Vyvýšil jsi pravici protivníků jeho, obveselils všecky nepřátely jeho.
Žalmy 89. - 44. Ztupils i ostří meče jeho, aniž jsi dal jemu, aby ostáti mohl v boji.
Žalmy 89. - 45. Učinils přítrž okrase jeho, a trůn jeho svrhl jsi na zem.
Žalmy 89. - 46. Ukrátil jsi dnů mladosti jeho, a hanbous jej přiodíl. Sélah.
Žalmy 89. - 47. Až dokud, Hospodine? Na věky-liž se skrývati budeš? Tak-liž hořeti bude jako oheň prchlivost tvá?
Žalmy 89. - 48. Rozpomeniž se na mne, jak kratičký jest věk můj. Zdaliž jsi pak nadarmo stvořil všecky syny lidské?
Žalmy 89. - 49. Kdo z lidí může tak živ býti, aby neokusil smrti? Kdo vytrhne život svůj z hrobu? Sélah.
Žalmy 89. - 50. Kdež jsou milosrdenství tvá první, ó Pane? Přísahuť jsi učinil Davidovi, v pravdě své.
Žalmy 89. - 51. Pamatuj, Pane, na útržky činěné služebníkům tvým, a jak jsem já nosil v lůně svém potupu ode všech nejmocnějších národů,
Žalmy 89. - 52. Jak jsou utrhali nepřátelé tvoji, Hospodine, jak jsou utrhali šlepějím pomazaného tvého.
Žalmy 89. - 53. Budiž pochválen Hospodin na věky, Amen i Amen.
Žalmy 90. - 1. Modlitba Mojžíše, muže Božího. Pane, ty jsi býval příbytek náš od národu do pronárodu.
Žalmy 90. - 2. Prvé, než hory stvořeny byly, nežlis sformoval zemi, a okršlek světa, ano hned od věků a až na věky, ty jsi Bůh silný.
Žalmy 90. - 3. Ty přivodíš člověka na to, aby setřín byl, říkaje: Navraťtež se zase, synové lidští.
Žalmy 90. - 4. Nebo by tisíc let přetrval, jest to před očima tvýma jako den včerejší, a bdění noční.
Žalmy 90. - 5. Povodní zachvacuješ je; jsou sen, a jako bylina hned v jitře pomíjející.
Žalmy 90. - 6. Toho jitra, kteréhož vykvetne, mění se, u večer pak jsuc podťata, usychá.
Žalmy 90. - 7. Ale my hyneme od hněvu tvého, a prochlivostí tvou jsme zděšeni.
Žalmy 90. - 8. Nebo jsi položil nepravosti naše před sebe, a tajnosti naše na světlo oblíčeje svého.
Žalmy 90. - 9. Pročež všickni dnové naši v náhle přebíhají pro tvé rozhněvání; k skončení let svých docházíme jako řeč.
Žalmy 90. - 10. Všech dnů let našich jest let sedmdesáte, aneb jest-li kdo silnějšího přirození, osmdesát let, a i to, což nejzdárnějšího v nich, jest práce a bída, a když to pomine, tožť ihned rychle zaletíme.
Žalmy 90. - 11. Ale kdo jest, ješto by znal přísnost hněvu tvého, a ostýchal se zůřivosti tvé?
Žalmy 90. - 12. Naučiž nás počítati dnů našich, abychom uvodili moudrost v srdce.
Žalmy 90. - 13. Navrať se zase, Hospodine, až dokud prodléváš? Mějž lítost nad služebníky svými.
Žalmy 90. - 14. Nasyť nás hned v jitře svým milosrdenstvím, tak abychom prozpěvovati, a veseliti se mohli po všecky dny naše.
Žalmy 90. - 15. Obveseliž nás podlé dnů, v nichž jsi nás ssužoval, a let, v nichž jsme okoušeli zlého.
Žalmy 90. - 16. Budiž zřejmé při služebnících tvých dílo tvé, a okrasa tvá při synech jejich.
Žalmy 90. - 17. Budiž nám přítomná i ochotnost Hospodina Boha našeho, a díla rukou našich potvrď mezi námi, díla, pravím, rukou našich potvrď.
Žalmy 91. - 1. Ten, kdož v skrýši Nejvyššího přebývá, v stínu Všemohoucího odpočívati bude.
Žalmy 91. - 2. Dím Hospodinu: Útočiště mé a hrad můj, Bůh můj, v němž naději skládati budu.
Žalmy 91. - 3. Onť zajisté vysvobodí tě z osídla lovce, a od nejjedovatějšího nakažení morního.
Žalmy 91. - 4. Brky svými přikryje tě, a pod křídly jeho bezpečen budeš; místo štítu a pavézy budeš míti pravdu jeho.
Žalmy 91. - 5. Nebudeš se báti přístrachu nočního, ani střely létající ve dne.
Žalmy 91. - 6. Ani nakažení morního, vlekoucího se v mrákotě, ani povětří morního, v polední čas hubícího.
Žalmy 91. - 7. Padne jich po boku tvém tisíc, a deset tisíců po pravici tvé, ale k tobě se to nepřiblíží.
Žalmy 91. - 8. Očima toliko svýma to spatříš, a odplatě bezbožných se podíváš.
Žalmy 91. - 9. Poněvadž jsi Hospodina, kterýž útočiště mé jest, a Nejvyššího za svůj příbytek položil,
Žalmy 91. - 10. Nepřihodí se tobě nic zlého, aniž se přiblíží jaká rána k stánku tvému.
Žalmy 91. - 11. Nebo andělům svým přikázal o tobě, aby tě ostříhali na všech cestách tvých.
Žalmy 91. - 12. Na rukou ponesou tě, abys neurazil o kámen nohy své.
Žalmy 91. - 13. Po lvu a bazališku choditi budeš, a pošlapáš lvíče i draka.
Žalmy 91. - 14. Poněvadž mne, dí Bůh, zamiloval, vysvobodím jej, a vyvýším; nebo poznal jméno mé.
Žalmy 91. - 15. Vzývati mne bude, a vyslyším jej; já s ním budu v ssoužení, vytrhnu a oslavím jej.
Žalmy 91. - 16. Dlouhostí dnů jej nasytím, a ukáži jemu spasení své.
Žalmy 92. - 1. Žalm a píseň, ke dni sobotnímu.
Žalmy 92. - 2. Dobré jest oslavovati Hospodina, a žalmy zpívati jménu tvému, ó Nejvyšší,
Žalmy 92. - 3. Zvěstovati každé jitro milosrdenství tvé, a pravdu tvou každé noci,
Žalmy 92. - 4. Při nástroji o desíti strunách, při loutně, a při harfě s písničkou.
Žalmy 92. - 5. Nebo jsi mne rozveselil, Hospodine, skutky svými, o skutcích rukou tvých zpívati budu.
Žalmy 92. - 6. Jak velicí jsou skutkové tvoji, Hospodine! Velmi hluboká jsou myšlení tvá.
Žalmy 92. - 7. Člověk hovadný nezná toho, aniž blázen rozumí tomu,
Žalmy 92. - 8. Že vyrostají bezbožní jako bylina, a kvetou všickni činitelé nepravosti, aby vyhlazeni byli na věky.
Žalmy 92. - 9. Ty pak, ó Nejvyšší, že na věky jsi Hospodin.
Žalmy 92. - 10. Nebo aj, nepřátelé tvoji, Hospodine, nebo aj, nepřátelé tvoji zahynou; rozptýleni budou všickni činitelé nepravosti.
Žalmy 92. - 11. Můj pak roh vyzdvihneš jako jednorožcův, pokropen budu olejem novým.
Žalmy 92. - 12. I podívá se oko mé na ty, jenž mne špehují, a o těch nešlechetnících, jenž proti mně povstávají, ušima svýma uslyším.
Žalmy 92. - 13. Spravedlivý jako palma kvésti bude, a jako cedr na Libánu rozloží se.
Žalmy 92. - 14. Štípení v domě Hospodinově v síňcích Boha našeho kvésti budou.
Žalmy 92. - 15. Ještě i v šedinách ovoce ponesou, spanilí a zelení budou,
Žalmy 92. - 16. Aby to zvěstováno bylo, že přímý jest Hospodin, skála má, a že nepravosti žádné při něm není.
Žalmy 93. - 1. Hospodin kraluje, v důstojnost se oblékl, oblékl se Hospodin v sílu, a přepásal se; také okršlek země upevnil, aby se nepohnul.
Žalmy 93. - 2. Utvrzenť jest trůn tvůj přede všemi časy, od věčnosti ty jsi.
Žalmy 93. - 3. Pozdvihují se řeky, ó Hospodine, pozdvihují řeky zvuku svého, pozdvihují řeky vlnobití svých.
Žalmy 93. - 4. Nad zvuk mnohých vod, nad sílu vln mořských mnohem silnější jest na výsostech Hospodin.
Žalmy 93. - 5. Svědectví tvá jsou velmi jistá, domu tvému ušlechtilá svatost, Hospodine, až na věky.
Žalmy 94. - 1. Bože silný pomst, Hospodine, Bože silný pomst, zastkvěj se.
Žalmy 94. - 2. Zdvihni se, ó soudce vší země, a dej odplatu pyšným.
Žalmy 94. - 3. Až dokud bezbožní, Hospodine, až dokud bezbožní budou plésati,
Žalmy 94. - 4. Žváti a hrdě mluviti, honosíce se, všickni činitelé nepravosti?
Žalmy 94. - 5. Lid tvůj, Hospodine, potírati a dědictví tvé bědovati?
Žalmy 94. - 6. Vdovy a příchozí mordovati, a sirotky hubiti,
Žalmy 94. - 7. Říkajíce: Nehledíť na to Hospodin, aniž tomu rozumí Bůh Jákobův?
Žalmy 94. - 8. Rozumějte, ó vy hovadní v lidu, a vy blázni, kdy srozumíte?
Žalmy 94. - 9. Zdali ten, jenž učinil ucho, neslyší? A kterýž stvořil oko, zdali nespatří?
Žalmy 94. - 10. Zdali ten, jenž tresce národy, nebude kárati, kterýž učí lidi umění?
Žalmy 94. - 11. Hospodinť zná myšlení lidská, že jsou pouhá marnost.
Žalmy 94. - 12. Blahoslavený jest ten muž, kteréhož ty cvičíš, Hospodine, a z zákona svého jej vyučuješ.
Žalmy 94. - 13. Abys mu způsobil pokoj před časy zlými, až by za tím vykopána byla bezbožníku jáma.
Žalmy 94. - 14. Neboť neopustí Hospodin lidu svého, a dědictví svého nezanechá,
Žalmy 94. - 15. Ale až k spravedlnosti navrátí se soud, a za ním všickni upřímého srdce.
Žalmy 94. - 16. Kdož by se byl o mne zasadil proti zlostníkům? Kdo by se byl za mne postavil proti těm, jenž páší nepravost?
Žalmy 94. - 17. Kdyby mi Hospodin nebyl ku pomoci, tudíž by se byla octla duše má v mlčení.
Žalmy 94. - 18. Již jsem byl řekl: Klesla noha má, ale milosrdenství tvé, ó Hospodine, zdrželo mne.
Žalmy 94. - 19. Ve množství přemyšlování mých u vnitřnosti mé, tvá potěšování obveselovala duši mou.
Žalmy 94. - 20. Zdaliž se k tobě přitovaryší stolice převráceností těch, jenž vynášejí nátisk mimo spravedlnost,
Žalmy 94. - 21. Jenž se shlukují proti duši spravedlivého, a krev nevinnou odsuzují?
Žalmy 94. - 22. Ale Hospodin jest mým hradem vysokým, a Bůh můj skalou útočiště mého.
Žalmy 94. - 23. Onť obrátí na ně nepravost jejich, a zlostí jejich zahladí je, zahladí je Hospodin Bůh náš.
Žalmy 95. - 1. Poďte, zpívejme Hospodinu, prokřikujme skále spasení našeho.
Žalmy 95. - 2. Předejděme oblíčej jeho s díkčiněním, žalmy prozpěvujme jemu.
Žalmy 95. - 3. Nebo Hospodin jest Bůh veliký, a král veliký nade všecky bohy,
Žalmy 95. - 4. V jehož rukou základové země, a vrchové hor jeho jsou.
Žalmy 95. - 5. Jehož jest i moře, nebo on je učinil, i země, kterouž ruce jeho sformovaly.
Žalmy 95. - 6. Poďte, sklánějme se, a padněme před ním, klekejme před Hospodinem stvořitelem naším.
Žalmy 95. - 7. Onť jest zajisté Bůh náš, a my jsme lid pastvy jeho, a stádo rukou jeho. Dnes uslyšíte-li hlas jeho,
Žalmy 95. - 8. Nezatvrzujte srdce svého, jako při popuzení, a v den pokušení na poušti,
Žalmy 95. - 9. Kdežto pokoušeli mne otcové vaši, zkusiliť jsou mne, a viděli skutky mé.
Žalmy 95. - 10. Za čtyřidceti let měl jsem nesnáz s národem tím, a řekl jsem: Lid tento bloudí srdcem, a nepoznali cest mých.
Žalmy 95. - 11. Jimž jsem přisáhl v hněvě svém, že nevejdou v odpočinutí mé.
Žalmy 96. - 1. Zpívejte Hospodinu píseň novou, zpívej Hospodinu všecka země.
Žalmy 96. - 2. Zpívejte Hospodinu, dobrořečte jménu jeho, zvěstujte den po dni spasení jeho.
Žalmy 96. - 3. Vypravujte mezi národy slávu jeho, mezi všemi lidmi divy jeho.
Žalmy 96. - 4. Nebo veliký Hospodin, a vší chvály hodný, i hrozný jest nade všecky bohy.
Žalmy 96. - 5. Všickni zajisté bohové národů jsou modly, ale Hospodin nebesa učinil.
Žalmy 96. - 6. Sláva a důstojnost před ním, síla i okrasa v svatyni jeho.
Žalmy 96. - 7. Vzdejte Hospodinu čeledi národů, vzdejte Hospodinu čest i moc.
Žalmy 96. - 8. Vzdejte Hospodinu čest jména jeho, přineste dary, a vejděte do síňcí jeho.
Žalmy 96. - 9. Sklánějte se Hospodinu v okrase svatoti, boj se oblíčeje jeho všecka země.
Žalmy 96. - 10. Rcete mezi pohany: Hospodin kraluje, a že i okršlek zemský upevněn bude, tak aby se nepohnul, a že souditi bude lidi spravedlivě.
Žalmy 96. - 11. Rozveseltež se nebesa, a plésej země, zvuč moře, i což v něm jest.
Žalmy 96. - 12. Plésej pole a vše, což na něm, tehdáž ať prozpěvuje všecko dříví lesní,
Žalmy 96. - 13. Před tváří Hospodina; neboť se béře, béře se zajisté, aby soudil zemi. Budeť souditi okršlek světa v spravedlnosti, a národy v pravdě své.
Žalmy 97. - 1. Hospodin kraluje, plésej země, a vesel se ostrovů všecko množství.
Žalmy 97. - 2. Oblak a mrákota jest vůkol něho, spravedlnost a soud základ trůnu jeho.
Žalmy 97. - 3. Oheň předchází jej, a zapaluje vůkol nepřátely jeho.
Žalmy 97. - 4. Zasvěcujíť se po okršlku světa blýskání jeho; to viduc země, děsí se.
Žalmy 97. - 5. Hory jako vosk rozplývají se před oblíčejem Hospodina, před oblíčejem Panovníka vší země.
Žalmy 97. - 6. Nebesa vypravují o jeho spravedlnosti, a slávu jeho spatřují všickni národové.
Žalmy 97. - 7. Zastyďte se všickni, kteříž sloužíte rytinám, kteříž se chlubíte modlami; sklánějte se před ním všickni bohové.
Žalmy 97. - 8. To uslyše Sion, rozveselí se, a zpléší dcery Judské z příčiny soudů tvých, Hospodine.
Žalmy 97. - 9. Nebo ty, Hospodine, jsi nejvyšší na vší zemi, a velice jsi vyvýšený nade všecky bohy.
Žalmy 97. - 10. Vy, kteříž milujete Hospodina, mějte v nenávisti to, což zlého jest; onť ostříhá duší svatých svých, a z ruky bezbožníků je vytrhuje.
Žalmy 97. - 11. Světlo vsáto jest spravedlivým, a radost těm, kteříž jsou upřímého srdce.
Žalmy 97. - 12. Veselte se, spravedliví v Hospodinu, a oslavujte památku svatosti jeho.
Žalmy 98. - 1. Žalm. Zpívejte Hospodinu píseň novou, neboť jest divné věci učinil; spomohla mu pravice jeho, a rámě svatosti jeho.
Žalmy 98. - 2. V známost uvedl Hospodin spasení své, před očima národů zjevil spravedlnost svou.
Žalmy 98. - 3. Rozpomenul se na milosrdenství své, a na pravdu svou k domu Izraelskému; všecky končiny země vidí spasení Boha našeho.
Žalmy 98. - 4. Prokřikuj Hospodinu všecka země; zvuk vydejte, prozpěvujte, a žalmy zpívejte.
Žalmy 98. - 5. Žalmy zpívejte Hospodinu na citaře, k citaře i hlasem přizpěvujte.
Žalmy 98. - 6. Trubami a zvučnými pozouny hlas vydejte před králem Hospodinem.
Žalmy 98. - 7. Zvuč moře i to, což v něm jest, okršlek světa i ti, kteříž na něm bydlí.
Žalmy 98. - 8. Řeky rukama plésejte, spolu i hory prozpěvujte,
Žalmy 98. - 9. Před Hospodinem; neboť se béře, aby soudil zemi. Budeť souditi okršlek světa v spravedlnosti, a národy v pravosti.
Žalmy 99. - 1. Hospodin kraluje, užasněte se národové; sedí nad cherubíny, pohniž se země.
Žalmy 99. - 2. Hospodin na Sionu veliký, a vyvýšený jest nade všecky lidi.
Žalmy 99. - 3. Oslavujte jméno tvé veliké a hrozné, nebo svaté jest.
Žalmy 99. - 4. Moc zajisté králova miluje soud; ty jsi ustanovil práva, soud a spravedlnost v Jákobovi ty konáš.
Žalmy 99. - 5. Vyvyšujte Hospodina Boha našeho, a sklánějte se u podnoží noh jeho, svatýť jest.
Žalmy 99. - 6. Mojžíš a Aron mezi kněžími jeho, a Samuel mezi vzývajícími jméno jeho; volávali k Hospodinu, a on je vyslýchal.
Žalmy 99. - 7. V sloupu oblakovém mluvíval k nim; kteřížto když ostříhali svědectví jeho, i ustanovení jim vydal.
Žalmy 99. - 8. Hospodine Bože náš, tys je vyslýchal, Bože, bývals jim milostiv, i když jsi je trestal pro výstupky jejich.
Žalmy 99. - 9. Vyvyšujte Hospodina Boha našeho, a sklánějte se na hoře svaté jeho; neboť jest svatý Hospodin Bůh náš.
Žalmy 100. - 1. Žalm k díků činění. Prokřikuj Hospodinu všecka země.
Žalmy 100. - 2. Služte Hospodinu s veselím, předstupte před oblíčej jeho s prozpěvováním.
Žalmy 100. - 3. Vězte, že Hospodin jest Bůh; on učinil nás, a ne my sami sebe, abychom byli lid jeho, a ovce pastvy jeho.
Žalmy 100. - 4. Vcházejte do bran jeho s díkčiněním, a do síní jeho s chvalami; oslavujte jej, a dobrořečte jménu jeho.
Žalmy 100. - 5. Nebo dobrý jest Hospodin, na věky milosrdenství jeho, a od národu až do pronárodu pravda jeho.
Žalmy 101. - 1. Žalm Davidův. O milosrdenství a soudu zpívati budu, tobě, ó Hospodine, žalmy budu zpívati.
Žalmy 101. - 2. Opatrně se míti budu na cestě přímé, až přijdeš ke mně; choditi budu ustavičně v upřímnosti srdce svého i v domě svém.
Žalmy 101. - 3. Nepředstavímť sobě před oči věci nešlechetné; skutek uchylujících se v nenávisti mám, nepřichytíť se mne.
Žalmy 101. - 4. Srdce převrácené odstoupí ode mne, zlého nebudu oblibovati.
Žalmy 101. - 5. Škodícího jazykem bližnímu svému tajně, tohoť vytnu; očí vysokých a mysli naduté nikoli nebudu moci trpěti.
Žalmy 101. - 6. Oči mé na pravdomluvné v zemi, aby sedali se mnou; kdož chodí po cestě upřímé, tenť mi sloužiti bude.
Žalmy 101. - 7. Nebude bydliti v domě mém činící lest, a mluvící lež nebude míti místa u mne.
Žalmy 101. - 8. Každého jitra pléniti budu všecky nešlechetné z země, abych tak vyplénil z města Hospodinova všecky, kdož páší nepravost.
Žalmy 102. - 1. Modlitba chudého, když sevřín jsa, před Hospodinem vylévá žádosti své.
Žalmy 102. - 2. Hospodine, slyš modlitbu mou, a volání mé přijdiž k tobě.
Žalmy 102. - 3. Neskrývej tváři své přede mnou, v den ssoužení mého nakloň ke mně ucha svého; když k tobě volám, rychle vyslyš mne.
Žalmy 102. - 4. Nebo mizejí jako dým dnové moji, a kosti mé jako ohniště vypáleny jsou.
Žalmy 102. - 5. Poraženo jest jako bylina, a usvadlo srdce mé, tak že jsem chleba svého jísti zapomenul.
Žalmy 102. - 6. Od hlasu lkání mého přilnuly kosti mé k kůži mé.
Žalmy 102. - 7. Podobný jsem učiněn pelikánu na poušti, jsem jako výr na pustinách.
Žalmy 102. - 8. Bdím, a jsem jako vrabec osamělý na střeše.
Žalmy 102. - 9. Každý den utrhají mi nepřátelé moji, a posměvači moji proklínají mnou.
Žalmy 102. - 10. Nebo jídám popel jako chléb, a k nápoji svému slz přiměšuji,
Žalmy 102. - 11. Pro rozhněvání tvé a zažžený hněv tvůj; nebo zdvihna mne, hodils mnou.
Žalmy 102. - 12. Dnové moji jsou jako stín nachýlený, a já jako tráva usvadl jsem.
Žalmy 102. - 13. Ale ty, Hospodine, na věky zůstáváš, a památka tvá od národu až do pronárodu.
Žalmy 102. - 14. Ty povstana, smiluješ se nad Sionem, nebo čas jest učiniti milost jemu, a čas uložený přišel.
Žalmy 102. - 15. Nebo líbost mají služebníci tvoji v kamení jeho, a nad prachem jeho slitují se,
Žalmy 102. - 16. Aby se báli pohané jména Hospodinova, a všickni králové země slávy tvé,
Žalmy 102. - 17. Když by Hospodin vzdělal Sion, a ukázal se v slávě své,
Žalmy 102. - 18. Když by popatřil k modlitbě poníženého lidu, nepohrdaje modlitbou jejich.
Žalmy 102. - 19. Budeť to zapsáno pro budoucí potomky, a lid, kterýž má stvořen býti, chváliti bude Hospodina,
Žalmy 102. - 20. Že shlédl s výsosti svatosti své. Hospodin s nebe na zemi že popatřil,
Žalmy 102. - 21. Aby vyslyšel vzdychání vězňů, a rozvázal ty, kteříž již k smrti oddání byli,
Žalmy 102. - 22. Aby vypravovali na Sionu jméno Hospodinovo, a chválu jeho v Jeruzalémě,
Žalmy 102. - 23. Když se spolu shromáždí národové a království, aby sloužili Hospodinu.
Žalmy 102. - 24. Ztrápilť jest na cestě sílu mou, ukrátil dnů mých,
Žalmy 102. - 25. Až jsem řekl: Můj Bože, nebeř mne u prostřed dnů mých; od národu zajisté až do pronárodu jsou léta tvá,
Žalmy 102. - 26. I prvé nežlis založil zemi, a dílo rukou svých, nebesa.
Žalmy 102. - 27. Onať pominou, ty pak zůstáváš; všecky ty věci jako roucho zvetšejí, jako oděv změníš je, a změněny budou.
Žalmy 102. - 28. Ty pak jsi tentýž, a léta tvá nikdy nepřestanou.
Žalmy 102. - 29. Synové služebníků tvých bydliti budou, a símě jejich zmocní se před tebou.
Žalmy 103. - 1. Davidův. Dobrořeč duše má Hospodinu, a všecky vnitřnosti mé jménu svatému jeho.
Žalmy 103. - 2. Dobrořeč duše má Hospodinu, a nezapomínej se na všecka dobrodiní jeho,
Žalmy 103. - 3. Kterýž odpouští tobě všecky nepravosti, kterýž uzdravuje všecky nemoci tvé,
Žalmy 103. - 4. Kterýž vysvobozuje od zahynutí život tvůj, kterýž tě korunuje milosrdenstvím a mnohým slitováním,
Žalmy 103. - 5. Kterýž nasycuje dobrými věcmi ústa tvá, tak že se obnovuje jako orlice mladost tvá.
Žalmy 103. - 6. Činí, což spravedlivého jest, Hospodin, a soudy všechněm utištěným.
Žalmy 103. - 7. Známé učinil Mojžíšovi cesty své, synům Izraelským skutky své.
Žalmy 103. - 8. Lítostivý a milostivý jest Hospodin, dlouhoshovívající a mnohého milosrdenství.
Žalmy 103. - 9. Nebudeť ustavičně žehrati, ani na věky hněvu držeti.
Žalmy 103. - 10. Ne podlé hříchů našich nakládá s námi, ani vedlé nepravostí našich odplacuje nám.
Žalmy 103. - 11. Nebo jakož jsou vysoko nebesa nad zemí, tak jest vyvýšené milosrdenství jeho nad těmi, kteříž se ho bojí.
Žalmy 103. - 12. A jak daleko jest východ od západu, tak daleko vzdálil od nás přestoupení naše.
Žalmy 103. - 13. Jakož se slitovává otec nad dítkami,tak se slitovává Hospodin nad těmi, kteříž se hobojí.
Žalmy 103. - 14. Onť zajisté zná slepení naše, v paměti má, že prach jsme.
Žalmy 103. - 15. Dnové člověka jsou jako tráva, a jako květ polní, tak kvete.
Žalmy 103. - 16. Jakž vítr na něj povane, anť ho není, aniž ho již více pozná místo jeho.
Žalmy 103. - 17. Milosrdenství pak Hospodinovo od věků až na věky nad těmi, kteříž se ho bojí, a spravedlnost jeho nad syny synů,
Žalmy 103. - 18. Kteříž ostříhají smlouvy jeho, a pamatují na přikázaní jeho, aby je činili.
Žalmy 103. - 19. Hospodin na nebesích utvrdil trůn svůj, a kralování jeho nade vším panuje.
Žalmy 103. - 20. Dobrořečte Hospodinu andělé jeho, kteříž jste mocní v síle, a činíte slovo jeho, poslušní jsouc hlasu slova jeho.
Žalmy 103. - 21. Dobrořečte Hospodinu všickni zástupové jeho, služebníci jeho, kteříž činíte vůli jeho.
Žalmy 103. - 22. Dobrořečte Hospodinu všickni skutkové jeho, na všech místech panování jeho. Dobrořeč duše má Hospodinu.
Žalmy 104. - 1. Dobrořeč duše má Hospodinu. Hospodine Bože můj, velmi jsi veliký, velebnost a krásu jsi oblékl.
Žalmy 104. - 2. Přioděls se světlem jako rouchem, roztáhls nebesa jako kortýnu.
Žalmy 104. - 3. Kterýž sklenul na vodách paláce své, kterýž užívá hustých oblaků místo vozů, a vznáší se na peří větrovém.
Žalmy 104. - 4. Kterýž činí posly své duchy, služebníky své oheň plápolající.
Žalmy 104. - 5. Založil zemi na sloupích jejich, tak že se nepohne na věky věků.
Žalmy 104. - 6. Propastí jako rouchem byl jsi ji přioděl, i nad horami stály vody.
Žalmy 104. - 7. K žehrání tvému rozběhly se, před hřmotem hromu tvého pospíšily,
Žalmy 104. - 8. (Vystoupily hory, snížilo se údolí), na místo, kteréž jsi jim založil.
Žalmy 104. - 9. Meze jsi položil, aby jich nepřestupovaly, ani se navracovaly k přikrývání země.
Žalmy 104. - 10. Kterýž vypouštíš potoky přes údolé, aby tekli mezi horami,
Žalmy 104. - 11. A nápoj dávali všechněm živočichům polním. Tuť uhašují oslové divocí žízeň svou.
Žalmy 104. - 12. Při nich hnízdí se ptactvo nebeské, a z prostřed ratolestí hlas svůj vydává.
Žalmy 104. - 13. Kterýž svlažuješ hory z výsostí svých, aby ovocem činů tvých sytila se země.
Žalmy 104. - 14. Dáváš, aby rostla tráva dobytku, a bylina ku potřebě člověku, abys tak vyvodil chléb z země,
Žalmy 104. - 15. A víno, jenž obveseluje srdce člověka. Činí, aby se stkvěla tvář od oleje, ano i pokrmem zdržuje život lidský.
Žalmy 104. - 16. Nasyceno bývá i dříví Hospodinovo, cedrové Libánští, kteréž štípil.
Žalmy 104. - 17. Na nichž se ptáci hnízdí, i čáp příbytek svůj má na jedlí.
Žalmy 104. - 18. Hory vysoké jsou kamsíků, skály útočiště králíků.
Žalmy 104. - 19. Učinil měsíc k jistým časům, a slunce zná západ svůj.
Žalmy 104. - 20. Uvodíš tmu, a bývá noc, v níž vybíhají všickni živočichové lesní:
Žalmy 104. - 21. Lvíčata řvoucí po loupeži, aby hledali od Boha silného pokrmu svého.
Žalmy 104. - 22. Když slunce vychází, zase shromažďují se, a v doupatech svých se ukládají.
Žalmy 104. - 23. Člověk vychází ku práci své, a k dílu svému až do večera.
Žalmy 104. - 24. Jak mnozí a velicí jsou skutkové tvoji, Hospodine! Všeckys je moudře učinil, plná jest země bohatství tvého.
Žalmy 104. - 25. V moři pak velikém a přeširokém, tamť jsou hmyzové nesčíslní, a živočichové malí i velicí.
Žalmy 104. - 26. Tuť bárky přecházejí i velryb, kteréhož jsi stvořil, aby v něm hrál.
Žalmy 104. - 27. Všecko to na tě očekává, abys jim dával pokrm časem svým.
Žalmy 104. - 28. Když jim dáváš, sbírají; když otvíráš ruku svou, nasyceni bývají dobrými věcmi.
Žalmy 104. - 29. Když skrýváš tvář svou, rmoutí se; když odjímáš ducha jejich, hynou, a v prach svůj se navracejí.
Žalmy 104. - 30. Vysíláš ducha svého, a zase stvořeni bývají, a obnovuješ tvář země.
Žalmy 104. - 31. Budiž sláva Hospodinova na věky, rozveselujž se Hospodin v skutcích svých.
Žalmy 104. - 32. On když pohledí na zemi, anať se třese; když se dotkne hor, anť se kouří.
Žalmy 104. - 33. Zpívati budu Hospodinu, dokudž jsem živ; žalmy Bohu svému zpívati budu, pokudž mne stává.
Žalmy 104. - 34. Libé bude přemyšlování mé o něm, jáť rozveselím se v Hospodinu.
Žalmy 104. - 35. Ó by hříšníci vyhynuli z země, a bezbožných aby již nebylo. Dobrořeč duše má Hospodinu. Halelujah.
Žalmy 105. - 1. Oslavujte Hospodina, ohlašujte jméno jeho, oznamujte mezi národy skutky jeho.
Žalmy 105. - 2. Zpívejte jemu, žalmy prozpěvujte jemu, rozmlouvejte o všech divných skutcích jeho.
Žalmy 105. - 3. Chlubte se jménem svatým jeho; vesel se srdce těch, kteříž hledají Hospodina.
Žalmy 105. - 4. Hledejte Hospodina a síly jeho, hledejte tváři jeho ustavičně.
Žalmy 105. - 5. Rozpomínejte se na divné skutky jeho, kteréž činil, na zázraky jeho a na soudy úst jeho,
Žalmy 105. - 6. Símě Abrahamovo, služebníka jeho, synové Jákobovi, vyvolení jeho.
Žalmy 105. - 7. Onť jest Hospodin Bůh náš, na vší zemi soudové jeho.
Žalmy 105. - 8. Pamatuje věčně na smlouvu svou, na slovo, kteréž přikázal až do tisíce pokolení,
Žalmy 105. - 9. Kteréž upevnil s Abrahamem, a na přísahu svou učiněnou Izákovi.
Žalmy 105. - 10. Nebo ji utvrdil Jákobovi za ustanovení, Izraelovi za smlouvu věčnou,
Žalmy 105. - 11. Pravě: Tobě dám zemi Kananejskou za podíl dědictví vašeho,
Žalmy 105. - 12. Ješto jich byl malý počet, malý počet, a ještě v ní byli pohostinu.
Žalmy 105. - 13. Přecházeli zajisté z národu do národu, a z království k jinému lidu.
Žalmy 105. - 14. Nedopustil žádnému ublížiti jim, ano i krále pro ně trestal, řka:
Žalmy 105. - 15. Nedotýkejte se pomazaných mých, a prorokům mým nečiňte nic zlého.
Žalmy 105. - 16. Když přivolav hlad na zemi, všecku hůl chleba polámal,
Žalmy 105. - 17. Poslal před nimi muže znamenitého, jenž za služebníka prodán byl, totiž Jozefa.
Žalmy 105. - 18. Jehož nohy sevřeli pouty, železa podniknouti musil,
Žalmy 105. - 19. Až do toho času, když se zmínka stala o něm; řeč Hospodinova zkusila ho.
Žalmy 105. - 20. Poslav král, propustiti ho rozkázal, panovník lidu svobodna ho učinil.
Žalmy 105. - 21. Ustanovil ho pánem domu svého, a panovníkem všeho vládařství svého,
Žalmy 105. - 22. Aby vládl i knížaty jeho podlé své líbosti, a starce jeho vyučoval moudrosti.
Žalmy 105. - 23. Potom všel Izrael do Egypta, a Jákob pohostinu byl v zemi Chamově.
Žalmy 105. - 24. Kdež rozmnožil Bůh lid svůj náramně, a učinil, aby silnější byl nad nepřátely své.
Žalmy 105. - 25. Změnil mysl těchto, aby v nenávisti měli lid jeho, a aby ukládali lest o služebnících jeho.
Žalmy 105. - 26. I poslal Mojžíše slouhu svého, a Arona, kteréhož vyvolil.
Žalmy 105. - 27. Kteříž předložili jim slova znamení jeho a zázraků v zemi Chamově.
Žalmy 105. - 28. Poslal tmu, a zatmělo se, aniž odporná byla slovu jeho.
Žalmy 105. - 29. Obrátil vody jejich v krev, a zmořil ryby v nich.
Žalmy 105. - 30. Vydala země jejich množství žab, i v pokoleních králů jejich.
Žalmy 105. - 31. Řekl, i přišla směsice žížal, a stěnice na všecky končiny jejich.
Žalmy 105. - 32. Dal místo deště krupobití, oheň hořící na zemi jejich,
Žalmy 105. - 33. Tak že potloukl réví jejich i fíkoví jejich, a zpřerážel dříví v krajině jejich.
Žalmy 105. - 34. Řekl, i přišly kobylky a chroustů nesčíslné množství.
Žalmy 105. - 35. I sežrali všelikou bylinu v krajině jejich, a pojedli úrody země jejich.
Žalmy 105. - 36. Nadto pobil všecko prvorozené v zemi jejich, počátek všeliké síly jejich.
Žalmy 105. - 37. Tedy vyvedl své s stříbrem a zlatem, aniž byl v pokoleních jejich, ješto by se poklesl.
Žalmy 105. - 38. Veselili se Egyptští, když tito vycházeli; nebo byl připadl na ně strach Izraelských.
Žalmy 105. - 39. Roztáhl oblak k zastírání jich, a oheň k osvěcování noci.
Žalmy 105. - 40. K žádosti přivedl křepelky, a chlebem nebeským sytil je.
Žalmy 105. - 41. Otevřel skálu, i tekly vody, a odcházely přes vyprahlá místa jako řeka.
Žalmy 105. - 42. Nebo pamětliv byl na slovo svatosti své, k Abrahamovi služebníku svému mluvené.
Žalmy 105. - 43. Protož vyvedl lid svůj s radostí, s prozpěvováním vyvolené své.
Žalmy 105. - 44. A dal jim země pohanů, a tak úsilí národů dědičně obdrželi,
Žalmy 105. - 45. Aby zachovávali ustanovení jeho, a práv jeho ostříhali. Halelujah.
Žalmy 106. - 1. Halelujah. Oslavujte Hospodina, nebo dobrý jest, nebo na věky milosrdenství jeho.
Žalmy 106. - 2. Kdo může vymluviti nesmírnou moc Hospodinovu, a vypraviti všecku chválu jeho?
Žalmy 106. - 3. Blahoslavení, kteříž ostříhají soudu, a činí spravedlnost každého času.
Žalmy 106. - 4. Pamatuj na mne, Hospodine, pro milost k lidu svému, navštěv mne spasením svým,
Žalmy 106. - 5. Abych užíval dobrých věcí s vyvolenými tvými, a veselil se veselím národu tvého, a chlubil se spolu s dědictvím tvým.
Žalmy 106. - 6. Zhřešili jsme i s otci svými, neprávě jsme činili, a bezbožnost páchali.
Žalmy 106. - 7. Otcové naši v Egyptě nerozuměli předivným skutkům tvým, aniž pamatovali na množství milosrdenství tvých, ale odporni byli při moři, při moři Rudém.
Žalmy 106. - 8. A však vysvobodil je pro jméno své, aby v známost uvedl moc svou.
Žalmy 106. - 9. Nebo přimluvil moři Rudému, a vyschlo; i provedl je skrze hlubiny, jako po poušti.
Žalmy 106. - 10. A tak zachoval je od ruky toho, jenž jich nenáviděl, a vyprostil je z ruky nepřítele.
Žalmy 106. - 11. V tom přikryly vody ty, kteříž je ssužovali, nezůstalo ani jednoho z nich.
Žalmy 106. - 12. A ačkoli věřili slovům jeho, a zpívali chválu jeho,
Žalmy 106. - 13. Však rychle zapomenuli na skutky jeho, a nečekali na radu jeho;
Žalmy 106. - 14. Ale jati jsouce žádostí na poušti, pokoušeli Boha silného na pustinách.
Žalmy 106. - 15. I dal jim, čehož se jim chtělo, a však dopustil hubenost na život jejich.
Žalmy 106. - 16. Potom, když horlili proti Mojžíšovi v vojště, a Aronovi, svatému Hospodinovu,
Žalmy 106. - 17. Otevřevši se země, požřela Dátana, a přikryla zběř Abironovu.
Žalmy 106. - 18. A roznícen byl oheň na rotu jejich, plamen spálil bezbožníky.
Žalmy 106. - 19. Udělali i tele na Orébě, a skláněli se slitině.
Žalmy 106. - 20. A změnivše slávu svou v podobiznu vola, jenž jí trávu,
Žalmy 106. - 21. Zapomněli na Boha silného, spasitele svého, kterýž činil veliké věci v Egyptě.
Žalmy 106. - 22. A předivné v zemi Chamově, přehrozné při moři Rudém.
Žalmy 106. - 23. Pročež řekl, že je vypléní, kdyby se byl Mojžíš, vyvolený jeho, nepostavil v té mezeře před ním, a neodvrátil prchlivosti jeho, aby nehubil.
Žalmy 106. - 24. Za tím zošklivili sobě zemi žádanou, nevěříce slovu jeho.
Žalmy 106. - 25. A repcíce v staních svých, neposlouchali hlasu Hospodinova.
Žalmy 106. - 26. A protož pozdvihl ruky své proti nim, aby je rozmetal po poušti,
Žalmy 106. - 27. A aby rozptýlil símě jejich mezi pohany, a rozehnal je do zemí.
Žalmy 106. - 28. Spřáhli se také byli s modlou Belfegor, a jedli oběti mrch.
Žalmy 106. - 29. A tak dráždili Boha skutky svými, až se na ně obořila rána,
Žalmy 106. - 30. Až se postavil Fínes, a pomstu vykonal, i přetržena jest rána ta.
Žalmy 106. - 31. Což jest mu počteno za spravedlnost od národu do pronárodu, a až na věky.
Žalmy 106. - 32. Opět ho byli popudili při vodách sváru, až se i Mojžíšovi zle stalo pro ně.
Žalmy 106. - 33. Nebo k hořkosti přivedli ducha jeho, a pronesl ji rty svými.
Žalmy 106. - 34. K tomu nevyplénili ani národů těch, o kterýchž jim byl Hospodin poručil,
Žalmy 106. - 35. Ale směšujíce se s těmi národy, naučili se skutkům jejich,
Žalmy 106. - 36. A sloužili modlám jejich, kteréž jim byly osídlem.
Žalmy 106. - 37. Obětovali zajisté syny své a dcery své ďáblům.
Žalmy 106. - 38. A vylili krev nevinnou, krev synů svých a dcer svých, kteréž obětovali trapidlům Kananejským, tak že poškvrněna jest země těmi vraždami.
Žalmy 106. - 39. I zmazali se skutky svými, a smilnili činy svými.
Žalmy 106. - 40. Protož rozpáliv se v prchlivosti Hospodin na lid svůj, v ošklivost vzal dědictví své.
Žalmy 106. - 41. A vydal je v ruce pohanů. I panovali nad nimi ti, jenž je v nenávisti měli,
Žalmy 106. - 42. A utiskali je nepřátelé jejich, tak že sníženi jsou pod ruku jejich.
Žalmy 106. - 43. Mnohokrát je vysvobozoval, oni však popouzeli ho radou svou, pročež potlačeni jsou pro nepravost svou.
Žalmy 106. - 44. A však patřil na úzkost jejich, a slyšel křik jejich.
Žalmy 106. - 45. Nebo se rozpomenul na smlouvu svou s nimi, a želel toho podlé množství milosrdenství svých,
Žalmy 106. - 46. Tak že naklonil k nim lítostí všecky, kteříž je u vězení drželi.
Žalmy 106. - 47. Zachovej nás, Hospodine Bože náš, a shromažď nás z těch pohanů, abychom slavili jméno tvé svaté, a chlubili se v chvále tvé.
Žalmy 106. - 48. Požehnaný Hospodin Bůh Izraelský od věků až na věky. Na to rciž všecken lid: Amen, Halelujah.
Žalmy 107. - 1. Oslavujte Hospodina, nebo jest dobrý, nebo na věky milosrdenství jeho.
Žalmy 107. - 2. Nechť o tom vypravují ti, kteříž jsou vykoupeni skrze Hospodina, jak je on vykoupil z ruky těch, kteříž je ssužovali,
Žalmy 107. - 3. A shromáždil je z zemí, od východu a od západu, od půlnoci i od moře.
Žalmy 107. - 4. Bloudili po poušti, po cestách pustých, města k přebývání nenacházejíce.
Žalmy 107. - 5. Hladovití a žízniví byli, až v nich svadla duše jejich.
Žalmy 107. - 6. Když volali k Hospodinu v ssoužení svém, z úzkostí jejich vytrhl je,
Žalmy 107. - 7. A vedl je po cestě přímé, aby přišli do města k bydlení.
Žalmy 107. - 8. Nechať oslavují před Hospodinem milosrdenství jeho, a divné skutky jeho před syny lidskými,
Žalmy 107. - 9. Poněvadž napájí duši žíznivou, a duši hladovitou naplňuje dobrými věcmi.
Žalmy 107. - 10. Kteříž sedí ve tmě a v stínu smrti, sevříni jsouce bídou i železy,
Žalmy 107. - 11. Protože odporni byli řečem Boha silného, a radou Nejvyššího pohrdli.
Žalmy 107. - 12. Pročež ponížil bídou srdce jejich, padli, a nebylo pomocníka.
Žalmy 107. - 13. Když volají k Hospodinu v ssoužení svém, z úzkostí je vysvobozuje.
Žalmy 107. - 14. Vyvodí je z temností a stínu smrti, a svazky jejich trhá.
Žalmy 107. - 15. Nechať oslavují před Hospodinem milosrdenství jeho, a divné skutky jeho před syny lidskými,
Žalmy 107. - 16. Poněvadž láme brány měděné, a závory železné posekává.
Žalmy 107. - 17. Blázni pro cestu převrácenosti své, a pro nepravosti své v trápení bývají.
Žalmy 107. - 18. Oškliví se jim všeliký pokrm, až se i k branám smrti přibližují.
Žalmy 107. - 19. Když volají k Hospodinu v ssoužení svém, z úzkostí jejich je vysvobozuje.
Žalmy 107. - 20. Posílá slovo své, a uzdravuje je, a vysvobozuje je z hrobu.
Žalmy 107. - 21. Nechať oslavují před Hospodinem milosrdenství jeho, a divné skutky jeho před syny lidskými,
Žalmy 107. - 22. A obětujíce oběti chvály, ať vypravují skutky jeho s prozpěvováním.
Žalmy 107. - 23. Kteří se plaví po moři na lodech, pracujíce na velikých vodách,
Žalmy 107. - 24. Tiť vídají skutky Hospodinovy, a divy jeho v hlubokosti.
Žalmy 107. - 25. Jakž jen dí, hned se strhne vítr bouřlivý, a dme vlny mořské.
Žalmy 107. - 26. Vznášejí se k nebi, sstupují do propasti, duše jejich v nebezpečenství rozplývá se.
Žalmy 107. - 27. Motají se a nakloňují jako opilý, a všecko umění jejich mizí.
Žalmy 107. - 28. Když volají k Hospodinu v ssoužení svém, z úzkostí jejich je vysvobozuje.
Žalmy 107. - 29. Proměňuje bouři v utišení, tak že umlkne vlnobití jejich.
Žalmy 107. - 30. I veselí se, že utichlo; a tak přivodí je k břehu žádostivému.
Žalmy 107. - 31. Nechať oslavují před Hospodinem milosrdenství jeho, a divné skutky jeho před syny lidskými.
Žalmy 107. - 32. Nechť ho vyvyšují v shromáždění lidu, a v radě starců chválí jej.
Žalmy 107. - 33. Obrací řeky v poušť, a prameny vod v suchost,
Žalmy 107. - 34. Zemi úrodnou v slatinnou, pro zlost obyvatelů jejích.
Žalmy 107. - 35. Pustiny obrací v jezera, a zemi vyprahlou v prameny vod.
Žalmy 107. - 36. I osazuje na ní hladovité, aby stavěli města k bydlení.
Žalmy 107. - 37. Kteříž osívají pole, a dělají vinice, a shromažďují sobě užitek úrody.
Žalmy 107. - 38. Takť on jim žehná, že se rozmnožují velmi, a dobytka jejich neumenšuje.
Žalmy 107. - 39. A někdy pak umenšeni a sníženi bývají ukrutenstvím, bídou a truchlostí,
Žalmy 107. - 40. Když vylévá pohrdání na knížata, dopouštěje, aby bloudili po poušti bezcestné.
Žalmy 107. - 41. Onť vyzdvihuje nuzného z trápení, a rozmnožuje rodinu jako stádo.
Žalmy 107. - 42. Nechť to spatřují upřímí, a rozveselí se, ale všeliká nepravost ať zacpá ústa svá.
Žalmy 107. - 43. Ale kdo jest tak moudrý, aby toho šetřil, a vyrozumíval mnohému milosrdenství Hospodinovu?
Žalmy 108. - 1. Píseň a žalm Davidův.
Žalmy 108. - 2. Hotovo jest srdce mé, Bože, zpívati a oslavovati tě budu, také i sláva má.
Žalmy 108. - 3. Probuď se loutno a harfo, když v svitání povstávám.
Žalmy 108. - 4. Slaviti tě budu mezi lidmi, Hospodine, a tobě žalmy prozpěvovati mezi národy.
Žalmy 108. - 5. Nebo nad nebesa větší jest milosrdenství tvé, a až k nejvyšším oblakům pravda tvá.
Žalmy 108. - 6. Vyvyšiž se nad nebesa, ó Bože, a nade všecku zemi sláva tvá.
Žalmy 108. - 7. Ať jsou vysvobozeni milí tvoji, zachovávejž je pravicí svou, a vyslyš mne.
Žalmy 108. - 8. Bůh mluvil skrze svatost svou; veseliti se budu, že budu děliti Sichem, a údolí Sochot že rozměřím.
Žalmy 108. - 9. Můjť jest Galád, můj i Manasses, a Efraim síla hlavy mé, Juda učitel můj.
Žalmy 108. - 10. Moáb medenice k umývání mému, na Edoma uvrhu obuv svou, proti Palestině troubiti budu.
Žalmy 108. - 11. Kdo mne uvede do města hrazeného? Kdo mne zprovodí až do Idumejské země?
Žalmy 108. - 12. Zdali ne ty, ó Bože, kterýž jsi nás byl zavrhl, a nevycházels, ó Bože, s vojsky našimi?
Žalmy 108. - 13. Uděliž nám pomoci proti nepříteli, nebo marná jest pomoc lidská.
Žalmy 108. - 14. V Bohu udatně sobě počínati budeme, a on pošlapá nepřátely naše.
Žalmy 109. - 1. Přednímu zpěváku, žalm Davidův. Ó Bože chvály mé, nečiň se neslyše.
Žalmy 109. - 2. Nebo ústa nešlechetného a ústa lstivá proti mně se otevřela, mluvili proti mně jazykem lživým.
Žalmy 109. - 3. A slovy jizlivými osočili mne, válčí proti mně beze vší příčiny.
Žalmy 109. - 4. Protivili mi se za mé milování, ješto jsem se za ně modlíval.
Žalmy 109. - 5. Odplacují se mi zlým za dobré, a nenávistí za milování mé.
Žalmy 109. - 6. Postav nad ním bezbožníka, a protivník ať mu stojí po pravici.
Žalmy 109. - 7. Když před soudem stane, ať zůstane za nešlechetného, a prosba jeho budiž jemu k hříchu.
Žalmy 109. - 8. Budiž dnů jeho málo, a úřad jeho vezmi jiný.
Žalmy 109. - 9. Buďtež děti jeho sirotci, a žena jeho vdovou.
Žalmy 109. - 10. Buďtež běhouni a tuláci synové jeho, žebřete, vyhnáni jsouce z poustek svých.
Žalmy 109. - 11. Přitáhni k sobě lichevník všecko, cožkoli má, a úsilé jeho rozchvátejte cizí.
Žalmy 109. - 12. Nebudiž, kdo by mu chtěl milosrdenství prokázati, aniž buď, kdo by se smiloval nad sirotky jeho.
Žalmy 109. - 13. Potomci jeho z kořen vyťati buďte, v druhém kolenu vyhlazeno buď jméno jejich.
Žalmy 109. - 14. Přijdiž na pamět nepravost předků jeho před Hospodinem, a hřích matky jeho nebuď shlazen.
Žalmy 109. - 15. Buďtež před Hospodinem ustavičně, až by vyhladil z země památku jejich,
Žalmy 109. - 16. Proto že nepamatoval, aby činil milosrdenství, ale protivenství činil člověku chudému a nuznému a sevřenému bolestí srdce, aby jej zamordoval.
Žalmy 109. - 17. Poněvadž miloval zlořečení, nechať přijde na něj; neměl líbosti v požehnání, nechať se vzdálí od něho.
Žalmy 109. - 18. A tak budiž oblečen v zlořečenství jako v svůj oděv, a ať vejde do vnitřností jeho jako voda, a jako olej do kostí jeho.
Žalmy 109. - 19. Budiž jemu to jako plášť k přiodívání, a jako pás k ustavičnému opasování.
Žalmy 109. - 20. Taková mzda přijdiž mým protivníkům od Hospodina, a mluvícím zlé věci proti duši mé.
Žalmy 109. - 21. Ty pak, Hospodine Pane, nalož se mnou laskavě pro jméno své, nebo dobré jest milosrdenství tvé; vytrhni mne.
Žalmy 109. - 22. Jsemť zajisté chudý a nuzný, a srdce mé raněno jest u vnitřnostech mých.
Žalmy 109. - 23. Jako stín, když se nachyluje, ucházeti musím; honí se za mnou jako za kobylkou.
Žalmy 109. - 24. Kolena má klesají postem, a tělo mé vyschlo z tučnosti.
Žalmy 109. - 25. Nadto jsem jim za posměch; když mne uhlédají, potřásají hlavami svými.
Žalmy 109. - 26. Spomoz mi, ó Hospodine Bože můj, zachovej mne podlé milosrdenství svého,
Žalmy 109. - 27. Tak aby poznati mohli, že jest to ruka tvá, a že jsi ty, Hospodine, učinil to.
Žalmy 109. - 28. Nechť oni jakkoli zlořečí, ty dobrořeč; kteříž povstali, nechť se zastydí, aby se veselil služebník tvůj.
Žalmy 109. - 29. Buďtež oblečeni protivníci moji v zahanbení, a nechť se odějí jako pláštěm hanbou svou.
Žalmy 109. - 30. Slaviti budu Hospodina velice ústy svými, a u prostřed mnohých chváliti jej budu,
Žalmy 109. - 31. Proto že stojí po pravici nuznému, aby ho zachoval od těch, kteříž odsuzují život jeho.
Žalmy 110. - 1. Davidův žalm. Řekl Hospodin Pánu mému: Seď na pravici mé, dokudž nepoložím nepřátel tvých za podnože noh tvých.
Žalmy 110. - 2. Berlu moci tvé vyšle Hospodin z Siona, řka: Panuj u prostřed nepřátel svých.
Žalmy 110. - 3. Lid tvůj dobrovolný v den boje tvého v ozdobě svatosti, z života hned v svitání jako rosa plod tvůj bude.
Žalmy 110. - 4. Přisáhl Hospodin, a nebude želeti toho, řka: Ty jsi kněz na věky podlé řádu Melchisedechova.
Žalmy 110. - 5. Pán po pravici tvé potře v den hněvu svého krále.
Žalmy 110. - 6. Soud činiti bude mezi národy, porážku hroznou učiní, potře i hlavu panující nad mnohými krajinami.
Žalmy 110. - 7. Z potoka na cestě píti bude, a protož povýší hlavy.
Žalmy 111. - 1. Halelujah. Slaviti budu Hospodina z celého srdce, v radě přímých i v shromáždění;
Žalmy 111. - 2. Veliké skutky Hospodinovy, a patrné všechněm, kteříž v nich líbost mají;
Žalmy 111. - 3. Slavné a překrásné dílo jeho, a spravedlnost jeho zůstávající na věky.
Žalmy 111. - 4. Památku způsobil předivnými skutky svými milostivý a milosrdný Hospodin.
Žalmy 111. - 5. Pokrm dal těm, kteříž se ho bojí, pamětliv jsa věčně na smlouvu svou.
Žalmy 111. - 6. Mocné skutky své oznámil lidu svému, dav jim dědictví pohanů.
Žalmy 111. - 7. Skutkové rukou jeho pravda a soud, a nepohnutelní všickni rozkazové jeho.
Žalmy 111. - 8. Upevnění na věčnou věčnost; učiněni jsou v pravdě a v pravosti.
Žalmy 111. - 9. Vykoupení poslav lidu svému, přikázal na věky smlouvu svou; svaté a hrozné jest jméno jeho.
Žalmy 111. - 10. Počátek moudrosti jest bázeň Hospodina; rozumu výborného nabývají všickni, kteříž činí ty věci; chvála jeho zůstává na věky.
Žalmy 112. - 1. Halelujah. Blahoslavený muž, kterýž se bojí Hospodina, a v přikázaních jeho má velikou líbost.
Žalmy 112. - 2. Mocné na zemi bude símě jeho, rodina upřímých požehnání dojde.
Žalmy 112. - 3. Zboží a bohatství v domě jeho, a spravedlnost jeho zůstává na věky.
Žalmy 112. - 4. Vzchází ve tmách světlo upřímým, milostivý jest, milosrdný a spravedlivý.
Žalmy 112. - 5. Dobrý člověk slitovává se i půjčuje, a řídí své věci s soudem.
Žalmy 112. - 6. Nebo nepohne se na věky, v paměti věčné bude spravedlivý.
Žalmy 112. - 7. Slyše zlé noviny, nebojí se; stálé jest srdce jeho, a doufá v Hospodina.
Žalmy 112. - 8. Utvrzené srdce jeho nebojí se, až i uzří pomstu na svých nepřátelích.
Žalmy 112. - 9. Rozděluje štědře, a dává nuzným; spravedlnost jeho zůstává na věky, roh jeho bude vyvýšen v slávě.
Žalmy 112. - 10. Bezbožný vida to, zlobiti se, zuby svými škřipěti a schnouti bude; žádost bezbožníků zahyne.
Žalmy 113. - 1. Halelujah. Chvalte služebníci Hospodinovi, chvalte jméno Hospodinovo.
Žalmy 113. - 2. Budiž jméno Hospodinovo požehnáno od tohoto času až na věky.
Žalmy 113. - 3. Od východu slunce až do západu jeho chváleno buď jméno Hospodinovo.
Žalmy 113. - 4. Vyvýšenť jest nade všecky národy Hospodin, a nad nebesa sláva jeho.
Žalmy 113. - 5. Kdo jest rovný Hospodinu Bohu našemu, kterýž vysoko bydlí?
Žalmy 113. - 6. Kterýž snižuje se, aby všecko spatřoval, což jest na nebi i na zemi.
Žalmy 113. - 7. Vyzdvihuje z prachu nuzného, a z hnoje vyvyšuje chudého,
Žalmy 113. - 8. Aby jej posadil s knížaty, s knížaty lidu svého.
Žalmy 113. - 9. Kterýž vzdělává neplodnou v čeled, a matku veselící se z dítek. Halelujah.
Žalmy 114. - 1. Když vycházel Izrael z Egypta, a rodina Jákobova z národu jazyka cizího,
Žalmy 114. - 2. Byl Juda posvěcením jeho, Izrael panováním jeho.
Žalmy 114. - 3. To když vidělo moře, uteklo, Jordán nazpět se obrátil.
Žalmy 114. - 4. Hory poskakovaly jako skopci, pahrbkové jako jehňata.
Žalmy 114. - 5. Coť bylo, ó moře, že jsi utíkalo? Jordáne, že jsi nazpět se obrátil?
Žalmy 114. - 6. Ó hory, že jste poskakovaly jako skopci, pahrbkové jako jehňata?
Žalmy 114. - 7. Pro přítomnost Panovníka třásla jsem se já země, pro přítomnost Boha Jákobova,
Žalmy 114. - 8. Kterýž obrací i tu skálu v jezero vod, a škřemen v studnici vod.
Žalmy 115. - 1. Ne nám, Hospodine, ne nám, ale jménu svému dej čest, pro milosrdenství své a pro pravdu svou.
Žalmy 115. - 2. Proč mají říkati pohané: Kdež jest nyní Bůh jejich?
Žalmy 115. - 3. Ješto Bůh náš jest na nebi, čině všecko, což se mu líbí.
Žalmy 115. - 4. Modly pak jejich jsou stříbro a zlato, dílo rukou lidských.
Žalmy 115. - 5. Ústa mají, a nemluví, oči mají, a nevidí.
Žalmy 115. - 6. Uši mají, a neslyší, nos mají, a nečijí.
Žalmy 115. - 7. Ruce mají, a nemakají, nohy mají, a nechodí, aniž volati mohou hrdlem svým.
Žalmy 115. - 8. Nechať jsou jim podobni, kteříž je dělají, a kdožkoli v nich doufají.
Žalmy 115. - 9. Izraeli, doufej v Hospodina, nebo spomocníkem a štítem takových on jest.
Žalmy 115. - 10. Dome Aronův, doufej v Hospodina, spomocníkem a štítem takových on jest.
Žalmy 115. - 11. Kteříž se bojíte Hospodina, doufejte v Hospodina, spomocníkem a štítem takových on jest.
Žalmy 115. - 12. Hospodin rozpomena se na nás, požehná; požehná domu Izraelovu, požehná i domu Aronovu.
Žalmy 115. - 13. Požehná bojícím se Hospodina, malým, i velikým.
Žalmy 115. - 14. Rozmnoží Hospodin vás, vás i syny vaše.
Žalmy 115. - 15. Požehnaní vy od Hospodina, kterýž učinil nebesa i zemi.
Žalmy 115. - 16. Nebesa jsou nebesa Hospodinova, zemi pak dal synům lidským.
Žalmy 115. - 17. Ne mrtví chváliti budou Hospodina, ani kdo ze všech těch, kteříž sstupují do místa mlčení,
Žalmy 115. - 18. Ale my dobrořečiti budeme Hospodinu od tohoto času až na věky. Halelujah.
Žalmy 116. - 1. Miluji Hospodina, proto že vyslýchá hlas můj a pokorné modlitby mé.
Žalmy 116. - 2. Nebo naklonil ucha svého ke mně, když jsem ho vzýval ve dnech svých.
Žalmy 116. - 3. Obklíčilyť mne byly bolesti smrti, a úzkosti hrobu potkaly mne; sevření a truchlost přišla na mne.
Žalmy 116. - 4. I vzýval jsem jméno Hospodinovo, řka: Prosím, ó Hospodine, vysvoboď duši mou.
Žalmy 116. - 5. Milostivý Hospodin a spravedlivý, Bůh náš lítostivý.
Žalmy 116. - 6. Ostříhá sprostných Hospodin; znuzen jsem byl, a spomohl mi.
Žalmy 116. - 7. Navratiž se, duše má, do odpočinutí svého, poněvadž Hospodin jest dobrodince tvůj.
Žalmy 116. - 8. Nebo jsi vytrhl duši mou od smrti, oči mé od slz, nohu mou od poklesnutí.
Žalmy 116. - 9. Ustavičně choditi budu před Hospodinem v zemi živých.
Žalmy 116. - 10. Uvěřil jsem, protož i mluvil jsem, ačkoli jsem byl velmi ztrápený.
Žalmy 116. - 11. Já jsem byl řekl v pospíchání: Všeliký člověk jest lhář.
Žalmy 116. - 12. Čím se odplatím Hospodinu za všecka dobrodiní jeho mně učiněná?
Žalmy 116. - 13. Kalich mnohého spasení vezmu, a jméno Hospodinovo vzývati budu.
Žalmy 116. - 14. Sliby své Hospodinu splním, teď přede vším lidem jeho.
Žalmy 116. - 15. Drahá jest před očima Hospodinovýma smrt svatých jeho.
Žalmy 116. - 16. Ó Hospodine, že jsem služebník tvůj, služebník, pravím, tvůj, syn děvky tvé, rozvázal jsi svazky mé.
Žalmy 116. - 17. Tobě obětovati budu obět díků činění, a jméno Hospodinovo vzývati budu.
Žalmy 116. - 18. Sliby své Hospodinu splním, teď přede vším lidem jeho,
Žalmy 116. - 19. V síňcích domu Hospodinova, u prostřed tebe, Jeruzaléme. Halelujah.
Žalmy 117. - 1. Chvalte Hospodina všickni národové, velebtež ho všickni lidé.
Žalmy 117. - 2. Neboť jest rozšířeno nad námi milosrdenství jeho, a pravda Hospodinova na věky. Halelujah.
Žalmy 118. - 1. Oslavujte Hospodina, nebo jest dobrý, nebo na věky trvá milosrdenství jeho.
Žalmy 118. - 2. Rciž nyní, Izraeli, že na věky milosrdenství jeho.
Žalmy 118. - 3. Rciž nyní, dome Aronův, že na věky milosrdenství jeho.
Žalmy 118. - 4. Rcetež nyní bojící se Hospodina, že na věky milosrdenství jeho.
Žalmy 118. - 5. V úzkosti vzýval jsem Hospodina, a vyslyšev, uprostrannil mi Hospodin.
Žalmy 118. - 6. Hospodin se mnou, nebudu se báti. Co mi může učiniti člověk?
Žalmy 118. - 7. Hospodin se mnou jest mezi pomocníky mými, pročež já podívám se těm, kteříž mne mají v nenávisti.
Žalmy 118. - 8. Lépe jest doufati v Hospodina, než naději skládati v člověku.
Žalmy 118. - 9. Lépe jest doufati v Hospodina, nežli naději skládati v knížatech.
Žalmy 118. - 10. Všickni národové obklíčili mne, ale ve jménu Hospodinovu vyplénil jsem je.
Žalmy 118. - 11. Mnohokrát obklíčili mne, ale ve jménu Hospodinovu vyplénil jsem je.
Žalmy 118. - 12. Ssuli se na mne jako včely, však zhasli jako oheň z trní: nebo ve jménu Hospodinovu vyplénil jsem je.
Žalmy 118. - 13. Velmi jsi ztuha na mne dotíral, abych padl, ale Hospodin spomohl mi.
Žalmy 118. - 14. Síla má a písnička má jest Hospodin, on byl můj vysvoboditel.
Žalmy 118. - 15. Hlas prokřikování a spasení v staních spravedlivých. Pravice Hospodinova dokázala síly,
Žalmy 118. - 16. Pravice Hospodinova vyvýšila se, pravice Hospodinova dokázala síly.
Žalmy 118. - 17. Neumruť, ale živ budu, abych vypravoval skutky Hospodinovy.
Žalmy 118. - 18. Trestaltě mne přísně Hospodin, ale smrti mne nevydal.
Žalmy 118. - 19. Otevřetež mi brány spravedlnosti,a vejda do nich, oslavovati budu Hospodina.
Žalmy 118. - 20. Tať jest brána Hospodinova, kterouž spravedliví vcházejí.
Žalmy 118. - 21. Tuť já tě oslavovati budu, nebo jsi mne vyslyšel, a byls můj vysvoboditel.
Žalmy 118. - 22. Kámen, kterýž zavrhli stavitelé, učiněn jest v hlavu úhelní.
Žalmy 118. - 23. Od Hospodina stalo se to, a jest divné před očima našima.
Žalmy 118. - 24. Tentoť jest den, kterýž učinil Hospodin, a protož radujme se a veselme se v něm.
Žalmy 118. - 25. Prosím, Hospodine, zachovávejž již; prosím, Hospodine, dávej již šťastný prospěch.
Žalmy 118. - 26. Požehnaný, jenž se béře ve jménu Hospodinovu; dobrořečíme vám z domu Hospodinova.
Žalmy 118. - 27. Bůh silný Hospodin, onť se zasvítil nám, važte beránky až k rohům oltáře.
Žalmy 118. - 28. Bůh silný můj ty jsi, protož slaviti tě budu, Bože můj, vyvyšovati tě budu.
Žalmy 118. - 29. Oslavujtež Hospodina, neboť jest dobrý, nebo na věky milosrdenství jeho.
Žalmy 119. - 1. Aleph. Blahoslavení ti, kteříž jsou ctného obcování, kteříž chodí v zákoně Hospodinově.
Žalmy 119. - 2. Blahoslavení, kteříž ostříhají svědectví jeho, a kteříž ho celým srdcem hledají.
Žalmy 119. - 3. Nečiní zajisté nepravosti, ale kráčejí po cestách jeho.
Žalmy 119. - 4. Ty jsi přikázal, aby pilně bylo ostříháno rozkazů tvých.
Žalmy 119. - 5. Ó by spraveny byly cesty mé k ostříhání ustanovení tvých.
Žalmy 119. - 6. Tehdážť nebudu zahanben, když budu patřiti na všecka přikázaní tvá.
Žalmy 119. - 7. Oslavovati tě budu v upřímnosti srdce, když se vyučovati budu právům spravedlnosti tvé.
Žalmy 119. - 8. Ustanovení tvých budu ostříhati s pilností, toliko neopouštěj mne.
Žalmy 119. - 9. Beth. Jakým způsobem očistí mládenec stezku svou? Takovým, aby se choval vedlé slova tvého.
Žalmy 119. - 10. Celým srdcem svým hledám tebe, nedopouštějž mi blouditi od přikázaní tvých.
Žalmy 119. - 11. V srdci svém skládám řeč tvou, abych nehřešil proti tobě.
Žalmy 119. - 12. Ty chvály hodný Hospodine, vyuč mne ustanovením svým.
Žalmy 119. - 13. Rty svými vypravuji o všech soudech úst tvých.
Žalmy 119. - 14. Z cesty svědectví tvých raduji se více, než z největšího zboží.
Žalmy 119. - 15. O přikázaních tvých přemyšluji, a patřím na stezky tvé.
Žalmy 119. - 16. V ustanoveních tvých se kochám, aniž se zapomínám na slovo tvé.
Žalmy 119. - 17. Gimel Tu milost učiň s služebníkem svým, abych, dokudž jsem živ, ostříhal slova tvého.
Žalmy 119. - 18. Otevři oči mé, abych spatřoval divné věci z zákona tvého.
Žalmy 119. - 19. Příchozí jsem na tom světě, neukrývejž přede mnou přikázaní svých.
Žalmy 119. - 20. Umdlévá duše má pro žádost soudů tvých všelikého času.
Žalmy 119. - 21. Vyhlazuješ pyšné, zlořečené, kteříž bloudí od přikázaní tvých.
Žalmy 119. - 22. Odejmi ode mne útržku a potupu, neboť ostříhám svědectví tvých.
Žalmy 119. - 23. Také i knížata se zasazují, a mluví proti mně, služebník pak tvůj přemýšlí o ustanoveních tvých.
Žalmy 119. - 24. Svědectví tvá zajisté jsou mé rozkoše a moji rádcové.
Žalmy 119. - 25. Daleth Přilnula k prachu duše má; obživiž mne podlé slova svého.
Žalmy 119. - 26. Cesty své předložilť jsem, a vyslýchals mne; vyuč mne ustanovením svým.
Žalmy 119. - 27. Cestě rozkazů tvých dej ať vyrozumívám, a ať přemýšlím o divných skutcích tvých.
Žalmy 119. - 28. Rozplývá se zámutkem duše má, očerstviž mne podlé slova svého.
Žalmy 119. - 29. Cestu lživou odvrať ode mne, a zákon svůj z milosti dej mi.
Žalmy 119. - 30. Cestu pravou jsem vyvolil, soudy tvé sobě předkládám.
Žalmy 119. - 31. Svědectví tvých se přídržím, Hospodine, nedejž mi zahanbenu býti.
Žalmy 119. - 32. Cestou rozkazů tvých poběhnu, když ty rozšíříš srdce mé.
Žalmy 119. - 33. He Vyuč mne, Hospodine, cestě ustanovení svých, kteréž bych ostříhal do konce.
Žalmy 119. - 34. Dej mi ten rozum, ať šetřím zákona tvého, a ať ho ostříhám celým srdcem.
Žalmy 119. - 35. Dej, ať chodím cestou přikázaní tvých; nebo v tom svou rozkoš skládám.
Žalmy 119. - 36. Nakloň srdce mého k svědectvím svým, a ne k lakomství.
Žalmy 119. - 37. Odvrať oči mé, ať nehledí marnosti; na cestě své obživ mne.
Žalmy 119. - 38. Potvrď služebníku svému řeči své, kterýž se oddal k službě tvé.
Žalmy 119. - 39. Odvrať ode mne pohanění, jehož se bojím; nebo soudové tvoji dobří jsou.
Žalmy 119. - 40. Aj, toužím po rozkázaních tvých; dej, ať jsem živ v spravedlnosti tvé.
Žalmy 119. - 41. Vav Ó ať se přiblíží ke mně milosrdenství tvá, Hospodine, a spasení tvé vedlé řeči tvé,
Žalmy 119. - 42. Tak abych odpovědíti uměl utrhači svému skutkem, že doufání skládám v slovu tvém.
Žalmy 119. - 43. A nevynímej z úst mých slova nejpravějšího; neboť na soudy tvé očekávám.
Žalmy 119. - 44. I budu ostříhati zákona tvého ustavičně, od věků až na věky,
Žalmy 119. - 45. A bez přestání choditi na širokosti, neboť jsem se dotázal rozkazů tvých.
Žalmy 119. - 46. Nýbrž mluviti budu o svědectvích tvých i před králi, a nebudu se hanbiti.
Žalmy 119. - 47. Nebo rozkoš svou skládám v přikázaních tvých, kteráž jsem zamiloval.
Žalmy 119. - 48. Přičinímť i ruce své k přikázaním tvým, kteráž miluji, a přemýšleti budu o ustanoveních tvých.
Žalmy 119. - 49. Zajin Rozpomeň se na slovo k služebníku svému, kterýmž jsi mne ubezpečil.
Žalmy 119. - 50. Toť jest má útěcha v ssoužení mém, že mne slovo tvé obživuje.
Žalmy 119. - 51. Pyšní mi se velmi posmívají, však od zákona tvého se neuchyluji.
Žalmy 119. - 52. Neboť se rozpomínám na soudy tvé věčné, Hospodine, kterýmiž se potěšuji.
Žalmy 119. - 53. Děsím se nad bezbožnými, kteříž opouštějí zákon tvůj.
Žalmy 119. - 54. Ustanovení tvá jsou mé písničky na místě mého putování.
Žalmy 119. - 55. Rozpomínám se i v noci na jméno tvé, Hospodine, a ostříhám zákona tvého.
Žalmy 119. - 56. Toť mám odtud, abych ostříhal rozkazů tvých.
Žalmy 119. - 57. Cheth Díl můj, řekl jsem, Hospodine, ostříhati výmluvnosti tvé.
Žalmy 119. - 58. Modlívám se milosti tvé v celém srdci: Smiluj se nade mnou podlé slova svého.
Žalmy 119. - 59. Rozvážil jsem na mysli cesty své, a obrátil jsem nohy své k tvým svědectvím.
Žalmy 119. - 60. Pospíchámť a neodkládám ostříhati rozkazů tvých.
Žalmy 119. - 61. Rota bezbožníků zloupila mne, na zákon tvůj se nezapomínám.
Žalmy 119. - 62. O půlnoci vstávám, abych tě oslavoval v soudech spravedlnosti tvé.
Žalmy 119. - 63. Účastník jsem všech, kteříž se bojí tebe, a těch, kteříž ostříhají přikázaní tvých.
Žalmy 119. - 64. Milosrdenství tvého, Hospodine, plná jest země, ustanovením svým vyuč mne.
Žalmy 119. - 65. Teth Dobrotivě jsi nakládal s služebníkem svým, Hospodine, podlé slova svého.
Žalmy 119. - 66. Pravému soudu a umění vyuč mne, nebo jsem přikázaním tvým uvěřil.
Žalmy 119. - 67. Prvé než jsem snížen byl, bloudil jsem, ale nyní výmluvnosti tvé ostříhám.
Žalmy 119. - 68. Dobrý jsi ty a dobrotivý, vyuč mne ustanovením svým.
Žalmy 119. - 69. Složiliť jsou lež proti mně pyšní, ale já celým srdcem ostříhám přikázaní tvých.
Žalmy 119. - 70. Zbřidlo jako tuk srdce jejich, já zákonem tvým se potěšuji.
Žalmy 119. - 71. K dobrémuť jest mi to, že jsem pobyl v trápení, abych se naučil ustanovením tvým.
Žalmy 119. - 72. Za lepší sobě pokládám zákon úst tvých, nežli na tisíce zlata a stříbra.
Žalmy 119. - 73. Jod Ruce tvé učinily a sformovaly mne, dej mi ten rozum, abych se naučil přikázaním tvým,
Žalmy 119. - 74. Tak aby bojící se tebe mne vidouce, radovali se, že na slovo tvé očekávám.
Žalmy 119. - 75. Seznávámť, Hospodine, že jsou spravedliví soudové tvoji, a že jsi mne hodně potrestal.
Žalmy 119. - 76. Nechať jest již zřejmé milosrdenství tvé ku potěšení mému, podlé řeči tvé mluvené služebníku tvému.
Žalmy 119. - 77. Přiďtež na mne slitování tvá, abych živ býti mohl; nebo zákon tvůj rozkoš má jest.
Žalmy 119. - 78. Zahanbeni buďte pyšní, proto že lstivě chtěli mne podvrátiti, já pak přemyšluji o přikázaních tvých.
Žalmy 119. - 79. Obraťtež se ke mně, kteříž se bojí tebe, a kteříž znají svědectví tvá.
Žalmy 119. - 80. Budiž srdce mé upřímé při ustanoveních tvých, tak abych nebyl zahanben.
Žalmy 119. - 81. Kaph Touží duše má po spasení tvém, na slovo tvé očekávám.
Žalmy 119. - 82. Hynou i oči mé žádostí výmluvností tvých, když říkám: Skoro-liž mne potěšíš?
Žalmy 119. - 83. Ačkoli jsem jako nádoba kožená v dymu, na ustanovení tvá však jsem nezapomenul.
Žalmy 119. - 84. Mnoho-liž bude dní služebníka tvého? Skoro-liž soud vykonáš nad těmi, kteříž mi protivenství činí?
Žalmy 119. - 85. Vykopali mi pyšní jámy, kterážto věc není podlé zákona tvého.
Žalmy 119. - 86. Všecka přikázaní tvá jsou pravda; bez příčiny mi se protiví, spomoziž mi.
Žalmy 119. - 87. Téměřť jsou mne již v nic obrátili na zemi, já jsem však neopustil přikázaní tvých.
Žalmy 119. - 88. Podlé milosrdenství svého obživ mne, abych ostříhal svědectví úst tvých.
Žalmy 119. - 89. Lamed Na věky, ó Hospodine, slovo tvé trvánlivé jest v nebesích.
Žalmy 119. - 90. Od národu do pronárodu pravda tvá, utvrdil jsi zemi, a tak stojí.
Žalmy 119. - 91. Vedlé úsudků tvých stojí to vše do dnešního dne, všecko to zajisté jsou služebníci tvoji.
Žalmy 119. - 92. Byť zákon tvůj nebyl mé potěšení, dávno bych byl zahynul v svém trápení.
Žalmy 119. - 93. Na věky se nezapomenu na rozkazy tvé; jimi zajisté obživil jsi mne.
Žalmy 119. - 94. Tvůjť jsem já, zachovávejž mne; nebo přikázaní tvá zpytuji.
Žalmy 119. - 95. Očekávajíť na mne bezbožní, aby mne zahubili, já pak svědectví tvá rozvažuji.
Žalmy 119. - 96. Každé věci dokonalé vidím skončení; rozkaz tvůj jest přeširoký náramně.
Žalmy 119. - 97. Mem Ó jak miluji zákon tvůj, tak že každého dne on jest mé přemyšlování.
Žalmy 119. - 98. Nad nepřátely mé moudřejšího mne činíš přikázaními svými; nebo mám je ustavičně před sebou.
Žalmy 119. - 99. Nade všecky své učitele rozumnější jsem učiněn; nebo svědectví tvá jsou má přemyšlování.
Žalmy 119. - 100. I nad starce opatrnější jsem, nebo přikázaní tvých ostříhám.
Žalmy 119. - 101. Od každé cesty zlé zdržuji nohy své, abych ostříhal slova tvého.
Žalmy 119. - 102. Od soudů tvých se neodvracuji, proto že ty mne vyučuješ.
Žalmy 119. - 103. Ó jak jsou sladké dásním mým výmluvnosti tvé, nad med ústům mým.
Žalmy 119. - 104. Z přikázaní tvých rozumnosti jsem nabyl, a protož všeliké cesty bludné nenávidím.
Žalmy 119. - 105. Nun Svíce nohám mým jest slovo tvé, a světlo stezce mé.
Žalmy 119. - 106. Přisáhl jsem, což i splním, že chci ostříhati soudů spravedlnosti tvé.
Žalmy 119. - 107. Ztrápenýť jsem přenáramně, Hospodine, obživiž mne vedlé slova svého.
Žalmy 119. - 108. Dobrovolné oběti úst mých, žádám, oblib, Hospodine, a právům svým vyuč mne.
Žalmy 119. - 109. Duše má jest v ustavičném nebezpečenství, a však na zákon tvůj se nezapomínám.
Žalmy 119. - 110. Polékli jsou mi bezbožní osídlo, ale já od rozkazů tvých se neodvracím.
Žalmy 119. - 111. Za dědictví věčné ujal jsem svědectví tvá, neboť jsou radost srdce mého.
Žalmy 119. - 112. Naklonil jsem srdce svého k vykonávání ustanovení tvých ustavičně, až i do konce.
Žalmy 119. - 113. Samech Výmyslků nenávidím, zákon pak tvůj miluji.
Žalmy 119. - 114. Skrýše má a pavéza má ty jsi, na slovo tvé očekávám.
Žalmy 119. - 115. Odstuptež ode mne nešlechetníci, abych ostříhal přikázaní Boha svého.
Žalmy 119. - 116. Zdržujž mne podlé slova svého, tak abych živ byl, a nezahanbuj mne v mém očekávání.
Žalmy 119. - 117. Posiluj mne, abych zachován byl, a patřil k ustanovením tvým ustavičně.
Žalmy 119. - 118. Potlačuješ všecky ty, kteříž odstupují od ustanovení tvých; neboť jest lživá opatrnost jejich.
Žalmy 119. - 119. Jako trůsku odmítáš všecky bezbožníky země, a protož miluji svědectví tvá.
Žalmy 119. - 120. Děsí se strachem před tebou tělo mé; nebo soudů tvých bojím se.
Žalmy 119. - 121. Ajin Činím soud a spravedlnost, nevydávejž mne mým násilníkům.
Žalmy 119. - 122. Zastup sám služebníka svého k dobrému, tak aby mne pyšní nepotlačili.
Žalmy 119. - 123. Oči mé hynou čekáním na spasení tvé, a na výmluvnost spravedlnosti tvé.
Žalmy 119. - 124. Nalož s služebníkem svým vedlé milosrdenství svého, a ustanovením svým vyuč mne.
Žalmy 119. - 125. Služebník tvůj jsem já, dejž mi rozumnost, abych uměl svědectví tvá.
Žalmy 119. - 126. Časť jest, abys se přičinil, Hospodine; zrušili zákon tvůj.
Žalmy 119. - 127. Z té příčiny miluji přikázaní tvá více nežli zlato, i to, kteréž jest nejlepší.
Žalmy 119. - 128. A proto, že všecky rozkazy tvé o všech věcech pravé býti poznávám, všeliké stezky bludné nenávidím.
Žalmy 119. - 129. Pe Předivnáť jsou svědectví tvá, a protož jich ostříhá duše má.
Žalmy 119. - 130. Začátek učení tvého osvěcuje, a vyučuje sprostné rozumnosti.
Žalmy 119. - 131. Ústa svá otvírám, a dychtím, nebo přikázaní tvých jsem žádostiv.
Žalmy 119. - 132. Popatřiž na mne, a smiluj se nade mnou podlé práva těch, kteříž milují jméno tvé.
Žalmy 119. - 133. Kroky mé utvrzuj v slovu svém, a nedej, aby nade mnou panovati měla jaká nepravost.
Žalmy 119. - 134. Vysvoboď mne z nátisků lidských, abych ostříhal rozkazů tvých.
Žalmy 119. - 135. Zasvěť tvář svou nad služebníkem svým, a ustanovením svým vyuč mne.
Žalmy 119. - 136. Potůčkové vod vyplývají z očí mých příčinou těch, kteříž neostříhají zákona tvého.
Žalmy 119. - 137. Tsade Spravedlivý jsi, Hospodine, a upřímý v soudech svých.
Žalmy 119. - 138. Ty jsi vydal spravedlivá svědectví svá, a vší víry hodná.
Žalmy 119. - 139. Až svadnu, tak horlím, že se zapomínají na slovo tvé nepřátelé moji.
Žalmy 119. - 140. Zprubovanáť jest řeč tvá dokonale, tou příčinou ji miluje služebník tvůj.
Žalmy 119. - 141. Maličký a opvržený jsem já, však na rozkazy tvé se nezapomínám.
Žalmy 119. - 142. Spravedlnost tvá jest spravedlnost věčná, a zákon tvůj pravda.
Žalmy 119. - 143. Ssoužení a nátisk mne stihají, přikázaní tvá jsou mé rozkoše.
Žalmy 119. - 144. Spravedlnost svědectví tvých trvá na věky; dej mi z ní rozumnosti nabýti, tak abych živ býti mohl.
Žalmy 119. - 145. Koph Z celého srdce volám, vyslyšiš mne, ó Hospodine, abych ostříhal ustanovení tvých.
Žalmy 119. - 146. K tobě volám, vysvoboď mne, abych šetřil svědectví tvých.
Žalmy 119. - 147. Předstihám svitání a volám, na tvéť slovo očekávám.
Žalmy 119. - 148. Předstihají oči mé bdění proto, abych přemýšlel o výmluvnostech tvých.
Žalmy 119. - 149. Hlas můj slyš podlé svého milosrdenství, Hospodine, podlé soudů svých obživ mne.
Žalmy 119. - 150. Přibližují se následovníci nešlechetnosti, ti, kteříž se od zákona tvého vzdálili.
Žalmy 119. - 151. Ty blíže jsi, Hospodine; nebo všecka přikázaní tvá jsou pravda.
Žalmy 119. - 152. Jižť to dávno vím o svědectvích tvých, že jsi je stvrdil až na věky.
Žalmy 119. - 153. Reš Popatřiž na mé trápení, a vysvoboď mne; neboť se na zákon tvůj nezapomínám.
Žalmy 119. - 154. Zasaď se o mou při, a ochraň mne; pro řeč svou obživ mne.
Žalmy 119. - 155. Dalekoť jest od bezbožných spasení, nebo nedotazují se na ustanovení tvá.
Žalmy 119. - 156. Slitování tvá mnohá jsou, Hospodine; podlé soudů svých obživ mne.
Žalmy 119. - 157. Jakžkoli jsou mnozí protivníci moji a nepřátelé moji, však od svědectví tvých se neuchyluji.
Žalmy 119. - 158. Viděl jsem ty, kteříž se převráceně měli, velmi to těžce nesa, že řeči tvé neostříhali.
Žalmy 119. - 159. Popatřiž, žeť rozkazy tvé miluji, Hospodine; podlé milosrdenství svého obživ mne.
Žalmy 119. - 160. Nejpřednější věc slova tvého jest pravda, a na věky trvá všeliký úsudek spravedlnosti tvé.
Žalmy 119. - 161. Šin Knížata mi se protiví bez příčiny, však slova tvého děsí se srdce mé.
Žalmy 119. - 162. Já raduji se z řeči tvé tak jako ten, kterýž dochází hojné kořisti.
Žalmy 119. - 163. Falše pak nenávidím, a jí v ohavnosti mám; zákon tvůj miluji.
Žalmy 119. - 164. Sedmkrát za den chválím tě z soudů tvých spravedlivých.
Žalmy 119. - 165. Pokoj mnohý těm, kteříž milují zákon tvůj, a nemají žádné urážky.
Žalmy 119. - 166. Očekávám na spasení tvé, Hospodine,a přikázaní tvá vykonávám.
Žalmy 119. - 167. Ostříhá duše má svědectví tvých, nebo je velice miluji.
Žalmy 119. - 168. Ostříhám rozkazů tvých a svědectví tvých; nebo všecky cesty mé jsou před tebou.
Žalmy 119. - 169. Thav Předstupiž úpění mé před oblíčej tvůj, Hospodine, a podlé slova svého uděl mi rozumnosti.
Žalmy 119. - 170. Vejdiž pokorná prosba má před tvář tvou, a vedlé řeči své vytrhni mne.
Žalmy 119. - 171. I vynesou rtové moji chválu, když ty mne vyučíš ustanovením svým.
Žalmy 119. - 172. Zpívati bude i jazyk můj slovo tvé, a že všecka přikázaní tvá jsou spravedlnost.
Žalmy 119. - 173. Budiž mi ku pomoci ruka tvá; neboť jsem sobě zvolil přikázaní tvá.
Žalmy 119. - 174. Toužím po spasení tvém, Hospodine,a zákon tvůj jest rozkoš má.
Žalmy 119. - 175. Živa bude duše má, a bude tě chváliti,a soudové tvoji budou mi na pomoc.
Žalmy 119. - 176. Bloudím jako ovce ztracená, hledejž služebníka svého, neboť se na přikázaní tvá nezapomínám.
Žalmy 120. - 1. Píseň stupňů. K Hospodinu v ssoužení svém volal jsem,a vyslyšel mne.
Žalmy 120. - 2. Hospodine, vysvoboď duši mou od rtů lživých, a od jazyka lstivého.
Žalmy 120. - 3. Coť prospěje, aneb coť přidá jazyk lstivý,
Žalmy 120. - 4. Podobný k střelám přeostrým silného,a k uhlí jalovcovému?
Žalmy 120. - 5. Běda mně, že pohostinu býti musím v Mešech, a přebývati v saláších Cedarských.
Žalmy 120. - 6. Dlouho bydlí duše má mezi těmi, kteříž nenávidí pokoje.
Žalmy 120. - 7. Já ku pokoji, ale když mluvím, oni k boji.
Žalmy 121. - 1. Píseň stupňů. Pozdvihuji očí svých k horám, odkudž by mi přišla pomoc.
Žalmy 121. - 2. Pomoc má jest od Hospodina, kterýž učinil nebe i zemi.
Žalmy 121. - 3. Nedopustíť, aby se pohnouti měla noha tvá, nedřímeť strážný tvůj.
Žalmy 121. - 4. Aj, nedřímeť, ovšem nespí ten, kterýž ostříhá Izraele.
Žalmy 121. - 5. Hospodin strážce tvůj, Hospodin zastínění tvé tobě po pravici.
Žalmy 121. - 6. Nebudeť bíti na tě slunce ve dne, ani měsíc v noci.
Žalmy 121. - 7. Hospodin tě ostříhati bude ode všeho zlého, ostříhati bude duše tvé.
Žalmy 121. - 8. Hospodin ostříhati tě bude, když vycházeti i vcházeti budeš, od tohoto času až na věky.
Žalmy 122. - 1. Píseň stupňů, Davidova. Veselím se z toho, že mi říkáno bývá: Poďme do domu Hospodinova,
Žalmy 122. - 2. A že se postavují nohy naše v branách tvých, ó Jeruzaléme.
Žalmy 122. - 3. Jižtě Jeruzalém ušlechtile vystaven, a jako v město k sobě vespolek připojen.
Žalmy 122. - 4. Do něhož vstupují pokolení, pokolení Hospodinova, k svědectví Izraelovu, aby oslavovali jméno Hospodinovo.
Žalmy 122. - 5. Nebo tamť jsou postaveny stolice soudu, stolice domu Davidova.
Žalmy 122. - 6. Žádejtež pokoje Jeruzalému, řkouce: Dějž se pokojně těm, kteříž tě milují.
Žalmy 122. - 7. Budiž pokoj v předhradí tvém, a upokojení na palácích tvých.
Žalmy 122. - 8. Pro bratří své a přátely své žádati budu pokoje tobě.
Žalmy 122. - 9. Pro dům Hospodina Boha našeho budu tvého dobrého hledati.
Žalmy 123. - 1. Píseň stupňů. K toběť pozdvihuji očí svých, ó ty, kterýž na nebesích přebýváš.
Žalmy 123. - 2. Aj hle, jakož oči služebníků k rukám pánů jejich, jakož oči děvky k rukám paní její: tak oči naše k Hospodinu Bohu našemu, až by se smiloval nad námi.
Žalmy 123. - 3. Smiluj se nad námi, Hospodine, smiluj se nad námi, neboť jsme již příliš potupou nasyceni.
Žalmy 123. - 4. Jižť jest příliš nasycena duše naše posmíšky bezbožných, a potupou pyšných.
Žalmy 124. - 1. Píseň stupňů, Davidova. Byť Hospodina s námi nebylo, rciž nyní, Izraeli,
Žalmy 124. - 2. Byť Hospodina s námi nebylo, když lidé povstali proti nám:
Žalmy 124. - 3. Tehdáž by nás byli za živa sehltili v rozpálení hněvu svého proti nám;
Žalmy 124. - 4. Tehdáž by nás byly přikvačily vody, proud zachvátil by byl duši naši;
Žalmy 124. - 5. Tehdáž zachvátily by byly duši naši ty vody zduté.
Žalmy 124. - 6. Požehnaný Hospodin, kterýž nás nevydal v loupež zubům jejich.
Žalmy 124. - 7. Duše naše jako ptáče znikla osídla ptáčníků; osídlo se ztrhalo, i vynikli jsme.
Žalmy 124. - 8. Pomoc naše jest ve jménu Hospodinovu, kterýž učinil nebe i zemi.
Žalmy 125. - 1. Píseň stupňů. Ti, kteříž doufají v Hospodina, podobni jsou k hoře Sionu, kteráž se nepohybuje, ale na věky zůstává.
Žalmy 125. - 2. Okolo Jeruzaléma jsou hory, Hospodin jest vůkol lidu svého, od tohoto času až na věky.
Žalmy 125. - 3. Neboť nebude státi sceptrum bezbožníků nad losem spravedlivých, aby nevztáhli spravedliví k nepravosti rukou svých.
Žalmy 125. - 4. Dobře učiň, Hospodine, dobrým, a těm, kteříž jsou upřímého srdce.
Žalmy 125. - 5. Ty pak, kteříž se uchylují k cestám svým křivým, zapudiž Hospodin s činiteli nepravosti. Pokoj přijdiž na Izraele.
Žalmy 126. - 1. Píseň stupňů. Když zase vedl Hospodin zajaté Sionské, zdálo se nám to jako ve snách.
Žalmy 126. - 2. Tehdážť byla plná radosti ústa naše,a jazyk náš plésání; tehdáž pravili mezi národy: Veliké věci s nimi učinil Hospodin.
Žalmy 126. - 3. Učinilť jest s námi veliké věci Hospodin, a protož veselili jsme se.
Žalmy 126. - 4. Uvediž zase, ó Hospodine, zajaté naše, tak jako potoky na vyprahlou krajinu.
Žalmy 126. - 5. Ti, kteříž se slzami rozsívali, s prozpěvováním žíti budou.
Žalmy 126. - 6. Sem i tam chodící lid s pláčem rozsívá drahé símě, ale potom přijda, s plésáním snášeti bude snopy své.
Žalmy 127. - 1. Píseň stupňů, Šalomounova. Nebude-li Hospodin stavěti domu, nadarmo usilují ti, kteříž stavějí jej; nebude-li Hospodin ostříhati města, nadarmo bdí strážný.
Žalmy 127. - 2. Daremnéť jest vám ráno vstávati, dlouho sedati, a jísti chléb bolesti, poněvadž Bůh dává milému svému i sen.
Žalmy 127. - 3. Aj, dědictví od Hospodina jsou dítky, a plod života jest mzda.
Žalmy 127. - 4. Jako střely v ruce udatného, tak jsou dítky zdárné.
Žalmy 127. - 5. Blahoslavený muž, kterýž by jimi naplnil toul svůj; nebudouť zahanbeni, když v rozepři budou s nepřátely v branách.
Žalmy 128. - 1. Píseň stupňů. Blahoslavený každý, kdo se bojí Hospodina, a chodí po cestách jeho.
Žalmy 128. - 2. Nebo z práce rukou svých živnost míti budeš, blahoslavený budeš, a štastněť se povede.
Žalmy 128. - 3. Manželka tvá jako vinný kmen plodný po bocích domu tvého, dítky tvé jako mladistvé olivoví vůkol stolu tvého.
Žalmy 128. - 4. Aj, takovéť bude míti požehnání muž bojící se Hospodina.
Žalmy 128. - 5. Požehnání tobě uděliž Hospodin z Siona, a ty spatřuj dobré věci Jeruzaléma po všecky dny života svého;
Žalmy 128. - 6. A viz syny synů svých, a pokoj nad Izraelem.
Žalmy 129. - 1. Píseň stupňů. Veliceť jsou mne ssužovali hned od mladosti mé, rciž nyní Izraeli,
Žalmy 129. - 2. Veliceť jsou mne ssužovali hned od mladosti mé, a však mne nepřemohli.
Žalmy 129. - 3. Po hřbetě mém orali oráči, a dlouhé proháněli brázdy své.
Žalmy 129. - 4. Ale Hospodin jsa spravedlivý, zpřetínal prostranky bezbožných.
Žalmy 129. - 5. Zahanbeni a zpět obráceni budou všickni, kteříž nenávidí Siona.
Žalmy 129. - 6. Budou jako tráva na střechách, kteráž prvé než odrostá, usychá.
Žalmy 129. - 7. Z níž nemůže hrsti své naplniti žnec, ani náručí svého ten, kterýž váže snopy.
Žalmy 129. - 8. Aniž řeknou tudy jdoucí: Požehnání Hospodinovo budiž s vámi, aneb: Dobrořečíme vám ve jménu Hospodinovu.
Žalmy 130. - 1. Píseň stupňů. Z hlubokosti volám k tobě, Hospodine.
Žalmy 130. - 2. Pane, vyslyš hlas můj, nakloň uší svých k hlasu pokorných proseb mých.
Žalmy 130. - 3. Budeš-li nepravosti šetřiti, Hospodine Pane, kdo ostojí?
Žalmy 130. - 4. Ale u tebe jest odpuštění, tak aby uctivost k tobě zachována byla.
Žalmy 130. - 5. Očekávám na Hospodina, očekává duše má, a ještě očekává na slovo jeho.
Žalmy 130. - 6. Duše má čeká Pána, víc než ponocní svitání, kteříž ponocují až do jitra.
Žalmy 130. - 7. Očekávejž, Izraeli, na Hospodina; nebo u Hospodina jest milosrdenství, a hojné u něho vykoupení.
Žalmy 130. - 8. Onť zajisté vykoupí Izraele ze všech nepravostí jeho.
Žalmy 131. - 1. Píseň stupňů, Davidova. Hospodine, nepozdvihlotě se srdce mé, ani se povýšily oči mé, aniž jsem se vydal v věci veliké, aneb vyšší nad to, než mi náleží.
Žalmy 131. - 2. Zdali jsem nepoložil a neupokojil duše své, jako dítě ostavené od matky své? Ostavenému podobná byla ve mně duše má.
Žalmy 131. - 3. Doufej, ó Izraeli, v Hospodina, od tohoto času až na věky.
Žalmy 132. - 1. Píseň stupňů. Pamětliv buď, Hospodine, na Davida i na všecka trápení jeho,
Žalmy 132. - 2. Jak se přísahou zavázal Hospodinu, a slib učinil Nejmocnějšímu Jákobovu, řka:
Žalmy 132. - 3. Jistě že nevejdu do stánku domu svého, a nevstoupím na postel ložce svého,
Žalmy 132. - 4. Aniž dám očím svým usnouti, ani víčkám svým zdřímati,
Žalmy 132. - 5. Dokudž nenajdu místa Hospodinu, k příbytkům Nejmocnějšímu Jákobovu.
Žalmy 132. - 6. Aj, uslyšavše o ní, že byla v kraji Efratském, našli jsme ji na polích Jaharských.
Žalmy 132. - 7. Vejdemeť již do příbytků jeho, a skláněti se budeme u podnoží noh jeho.
Žalmy 132. - 8. Povstaniž, Hospodine, a vejdi do odpočinutí svého, ty i truhla velikomocnosti tvé.
Žalmy 132. - 9. Kněží tvoji ať se zobláčejí v spravedlnost, a svatí tvoji ať vesele prozpěvují.
Žalmy 132. - 10. Pro Davida služebníka svého neodvracejž tváři pomazaného svého.
Žalmy 132. - 11. Učinilť jest Hospodin pravdomluvnou přísahu Davidovi, aniž se od ní uchýlí, řka: Z plodu života tvého posadím na trůn tvůj.
Žalmy 132. - 12. Budou-li ostříhati synové tvoji smlouvy mé a svědectví mých, kterýmž je vyučovati budu, také i synové jejich až na věky seděti budou na stolici tvé.
Žalmy 132. - 13. Neboť jest vyvolil Hospodin Sion, oblíbil jej sobě za svůj příbytek, řka:
Žalmy 132. - 14. Toť bude obydlí mé až na věky, tuť přebývati budu, nebo jsem sobě to oblíbil.
Žalmy 132. - 15. Potravu jeho hojným požehnáním rozmnožím, chudé jeho chlebem nasytím,
Žalmy 132. - 16. A kněží jeho v spasení zobláčím, a svatí jeho vesele prozpěvovati budou.
Žalmy 132. - 17. Tuť způsobím, aby zkvetl roh Davidův; připravím svíci pomazanému svému.
Žalmy 132. - 18. Nepřátely jeho v hanbu zobláčím, nad ním pak kvésti bude koruna jeho.
Žalmy 133. - 1. Píseň stupňů, Davidova. Aj, jak dobré a jak utěšené, když bratří v jednomyslnosti přebývají!
Žalmy 133. - 2. Jako mast výborná na hlavě, sstupující na bradu, bradu Aronovu, tekoucí až i na podolek roucha jeho.
Žalmy 133. - 3. A jako rosa Hermon, kteráž sstupuje na hory Sionské. Nebo tu udílí Hospodin požehnání i života až na věky.
Žalmy 134. - 1. Píseň stupňů. Ej nuž dobrořečte Hospodinu všickni služebníci Hospodinovi, kteříž stáváte v domě Hospodinově každé noci.
Žalmy 134. - 2. Pozdvihujte rukou svých k svatyni, a dobrořečte Hospodinu, říkajíce:
Žalmy 134. - 3. Požehnejž tobě Hospodin z Siona, kterýž učinil nebe i zemi.
Žalmy 135. - 1. Halelujah. Chvalte jméno Hospodinovo, chvalte služebníci Hospodinovi,
Žalmy 135. - 2. Kteříž stáváte v domě Hospodinově, v síňcích domu Boha našeho.
Žalmy 135. - 3. Chvalte Hospodina, nebo jest dobrý Hospodin; žalmy zpívejte jménu jeho, nebo rozkošné jest.
Žalmy 135. - 4. Jákoba zajisté sobě vyvolil Hospodin, a Izraele za svůj lid zvláštní.
Žalmy 135. - 5. Jáť jsem jistě seznal, že veliký jest Hospodin, a Pán náš nade všecky bohy.
Žalmy 135. - 6. Cožkoli chce Hospodin, to činí na nebi i na zemi, v moři i ve všech propastech.
Žalmy 135. - 7. Kterýž způsobuje to, že páry vystupují od krajů země; blýskání s deštěm přivodí, a vyvodí vítr z pokladů svých.
Žalmy 135. - 8. Kterýž zbil prvorozené v Egyptě, od člověka až do hovada.
Žalmy 135. - 9. Poslal znamení a zázraky u prostřed tebe, Egypte, na Faraona i na všecky služebníky jeho.
Žalmy 135. - 10. Kterýž pobil národy mnohé, a zbil krále mocné,
Žalmy 135. - 11. Seona krále Amorejského, a Oga krále Bázan, i všecka království Kananejská.
Žalmy 135. - 12. A dal zemi jejich v dědictví, v dědictví Izraelovi lidu svému.
Žalmy 135. - 13. Hospodine, jméno tvé na věky, Hospodine, památka tvá od národu až do pronárodu.
Žalmy 135. - 14. Souditi zajisté bude Hospodin lid svůj, a služebníkům svým bude milostiv.
Žalmy 135. - 15. Ale modly pohanské stříbro a zlato, dílo rukou lidských,
Žalmy 135. - 16. Ústa mají a nemluví, oči mají a nevidí.
Žalmy 135. - 17. Uši mají a neslyší, nýbrž ani ducha není v ústech jejich.
Žalmy 135. - 18. Buďtež jim podobní, kteříž je dělají, a kdožkoli naději svou v nich skládají.
Žalmy 135. - 19. Dome Izraelský, dobrořečte Hospodinu; dome Aronův, dobrořečte Hospodinu.
Žalmy 135. - 20. Dome Léví, dobrořečte Hospodinu; kteříž se bojíte Hospodina, dobrořečte Hospodinu.
Žalmy 135. - 21. Požehnaný Hospodin z Siona, kterýž přebývá v Jeruzalémě. Halelujah.
Žalmy 136. - 1. Oslavujte Hospodina, nebo jest dobrý, nebo věčné jest milosrdenství jeho.
Žalmy 136. - 2. Oslavujte Boha bohů, nebo jest věčné milosrdenství jeho.
Žalmy 136. - 3. Oslavujte Pána pánů, nebo jest věčné milosrdenství jeho.
Žalmy 136. - 4. Toho, kterýž sám činí divy veliké, nebo jest věčné milosrdenství jeho.
Žalmy 136. - 5. Kterýž učinil nebesa moudře, nebo jest věčné milosrdenství jeho.
Žalmy 136. - 6. Kterýž roztáhl zemi na vodách, nebo jest věčné milosrdenství jeho.
Žalmy 136. - 7. Kterýž učinil světla veliká, nebo jest věčné milosrdenství jeho.
Žalmy 136. - 8. Slunce, aby panovalo ve dne, nebo jest věčné milosrdenství jeho.
Žalmy 136. - 9. Měsíc a hvězdy, aby panovaly v noci, nebo jest věčné milosrdenství jeho.
Žalmy 136. - 10. Kterýž ranil Egyptské v prvorozených jejich, nebo jest věčné milosrdenství jeho.
Žalmy 136. - 11. A vyvedl Izraele z prostředku jejich, nebo jest věčné milosrdenství jeho.
Žalmy 136. - 12. V ruce silné a v rameni vztaženém, nebo jest věčné milosrdenství jeho.
Žalmy 136. - 13. Kterýž rozdělil moře Rudé na díly, nebo jest věčné milosrdenství jeho.
Žalmy 136. - 14. A převedl Izraele prostředkem jeho, nebo jest věčné milosrdenství jeho.
Žalmy 136. - 15. A uvrhl Faraona s vojskem jeho do moře Rudého, nebo jest věčné milosrdenství jeho.
Žalmy 136. - 16. Kterýž vedl lid svůj přes poušť, nebo jest věčné milosrdenství jeho.
Žalmy 136. - 17. Kterýž pobil krále veliké, nebo jest věčné milosrdenství jeho.
Žalmy 136. - 18. A zbil krále znamenité, nebo jest věčné milosrdenství jeho.
Žalmy 136. - 19. Seona krále Amorejského, nebo jest věčné milosrdenství jeho.
Žalmy 136. - 20. Též Oga krále Bázan, nebo jest věčné milosrdenství jeho.
Žalmy 136. - 21. A dal zemi jejich v dědictví, nebo jest věčné milosrdenství jeho.
Žalmy 136. - 22. V dědictví Izraelovi, služebníku svému, nebo jest věčné milosrdenství jeho.
Žalmy 136. - 23. Kterýž v snížení našem pamatuje na nás, nebo jest věčné milosrdenství jeho.
Žalmy 136. - 24. A vytrhl nás z nepřátel našich, nebo jest věčné milosrdenství jeho.
Žalmy 136. - 25. Kterýž dává pokrm všelikému tělu, nebo jest věčné milosrdenství jeho.
Žalmy 136. - 26. Oslavujte Boha silného nebes, neboť jest věčné milosrdenství jeho.
Žalmy 137. - 1. Při řekách Babylonských tam jsme sedávali, a plakávali, rozpomínajíce se na Sion.
Žalmy 137. - 2. Na vrbí v té zemi zavěšovali jsme citary své.
Žalmy 137. - 3. A když se tam dotazovali nás ti, kteříž nás zajali, na slova písničky, (ješto jsme zavěsili byli veselí), říkajíce: Zpívejte nám některou píseň Sionskou:
Žalmy 137. - 4. Kterakž bychom měli zpívati píseň Hospodinovu v zemi cizozemců?
Žalmy 137. - 5. Jestliže se zapomenu na tebe, ó Jeruzaléme, zapomeniž i pravice má.
Žalmy 137. - 6. Přilniž i jazyk můj k dásním mým, nebudu-li se rozpomínati na tebe, jestliže v samém Jeruzalémě nebudu míti svého největšího potěšení.
Žalmy 137. - 7. Rozpomeň se, Hospodine, na Idumejské, a na den Jeruzaléma, kteříž pravili: Rozbořte, rozbořte až do základů v něm.
Žalmy 137. - 8. Ó dcero Babylonská, zkažena býti máš. Blahoslavený ten, kdož odplatí tobě za to, což jsi nám zlého učinila.
Žalmy 137. - 9. Blahoslavený, kdož pochytí dítky tvé a o skálu je rozrážeti bude.
Žalmy 138. - 1. Davidův. Oslavovati tě budu, Pane, celým srdcem svým, a před mocnými žalmy tobě zpívati.
Žalmy 138. - 2. Skláněti se budu k chrámu svatému tvému, a oslavovati jméno tvé pro milosrdenství tvé a pro pravdu tvou; nebo jsi zvelebil nade všecko jméno své a slovo své.
Žalmy 138. - 3. Kteréhokoli dne vzýval jsem tě, vyslyšels mne, a obdařils silou duši mou.
Žalmy 138. - 4. Oslavovati tě budou, Hospodine, i všickni králové země, když uslyší řeč úst tvých.
Žalmy 138. - 5. A zpívati budou o cestách Hospodinových, a že veliká jest sláva Hospodinova,
Žalmy 138. - 6. A ač vyvýšený jest Hospodin, však že na poníženého patří, a vysokomyslného zdaleka zná.
Žalmy 138. - 7. Bych pak chodil u prostřed ssoužení, obživíš mne; proti vzteklosti nepřátel mých vztáhneš ruku svou, a tak vysvobodí mne pravice tvá.
Žalmy 138. - 8. Hospodin dokoná za mne; nebo milosrdenství tvé, Hospodine, na věky, aniž díla rukou svých kdy opustíš.
Žalmy 139. - 1. Přednímu zpěváku, žalm Davidův. Hospodine, ty jsi mne zkusil a seznal.
Žalmy 139. - 2. Ty znáš sednutí mé i povstání mé, rozumíš myšlení mému zdaleka.
Žalmy 139. - 3. Chození mé i ležení mé ty obsahuješ, a všech mých cest svědom jsi.
Žalmy 139. - 4. Než ještě mám na jazyku slovo, aj, Hospodine, ty to všecko víš.
Žalmy 139. - 5. Z zadu i z předu obklíčils mne, a vzložils na mne ruku svou.
Žalmy 139. - 6. Divnější jest umění tvé nad můj vtip; vysoké jest, nemohu k němu.
Žalmy 139. - 7. Kamž bych zašel od ducha tvého? Aneb kam bych před tváří tvou utekl?
Žalmy 139. - 8. Jestliže bych vstoupil na nebe, tam jsi ty; pakli bych sobě ustlal v hrobě, aj, přítomen jsi.
Žalmy 139. - 9. Vzal-li bych křídla záře jitřní, abych bydlil při nejdalším moři:
Žalmy 139. - 10. I tamť by mne ruka tvá provedla, a pravice tvá by mne popadla.
Žalmy 139. - 11. Dím-li pak: Aspoň tmy, jako v soumrak, přikryjí mne, ale i noc jest světlem vůkol mne.
Žalmy 139. - 12. Aniž ty tmy před tebou ukryti mohou, anobrž noc jako den tobě svítí, rovně tma jako světlo.
Žalmy 139. - 13. Ty zajisté v moci máš ledví má, přioděl jsi mne v životě matky mé.
Žalmy 139. - 14. Oslavuji tě, proto že se hrozným a divným skutkům tvým divím, a duše má zná je výborně.
Žalmy 139. - 15. Neníť ukryta žádná kost má před tebou, jakž jsem učiněn v skrytě, a řemeslně složen, v nejhlubších místech země.
Žalmy 139. - 16. Trupel můj viděly oči tvé, v knihu tvou všickni oudové jeho zapsáni jsou, i dnové,v nichž formováni byli, když ještě žádného z nich nebylo.
Žalmy 139. - 17. Protož u mne ó jak drahá jsou myšlení tvá, Bože silný, a jak jest jich nesčíslná summa!
Žalmy 139. - 18. Chtěl-li bych je sčísti, více jest jich než písku; procítím-li, a já jsem vždy s tebou.
Žalmy 139. - 19. Zabil-li bys, ó Bože, bezbožníka, tehdážť by muži vražedlní odstoupili ode mne,
Žalmy 139. - 20. Kteříž mluví proti tobě nešlechetně; marně vyvyšují nepřátely tvé.
Žalmy 139. - 21. Zdaliž těch, kteříž tě v nenávisti mají, ó Hospodine, v nenávisti nemám? A ti, kteříž proti tobě povstávají, zdaž mne nemrzejí?
Žalmy 139. - 22. Úhlavní nenávistí jich nenávidím, a mám je za nepřátely.
Žalmy 139. - 23. Vyzpytuj mne, Bože silný, a poznej srdce mé; zkus mne, a poznej myšlení má.
Žalmy 139. - 24. A popatř, chodím-liť já cestou odpornou tobě, a veď mne cestou věčnou.
Žalmy 140. - 1. Přednímu z kantorů, žalm Davidův.
Žalmy 140. - 2. Vysvoboď mne, Hospodine, od člověka zlého, a od muže ukrutného ostříhej mne,
Žalmy 140. - 3. Kteříž myslí zlé věci v srdci, a na každý den sbírají se k válce.
Žalmy 140. - 4. Naostřují jazyk svůj jako had, jed lítého hada jest ve rtech jejich. Sélah.
Žalmy 140. - 5. Ostříhej mne, Hospodine, od rukou bezbožníka, od muže ukrutného zachovej mne, kteříž myslí podraziti nohy mé.
Žalmy 140. - 6. Polékli pyšní na mne osídlo a provazy, roztáhli teneta u cesty, a léčky své mi položili. Sélah.
Žalmy 140. - 7. Řekl jsem Hospodinu: Bůh silný můj jsi, pozoruj, Hospodine, hlasu pokorných modliteb mých.
Žalmy 140. - 8. Hospodine Pane, sílo spasení mého, kterýž přikrýváš hlavu mou v čas boje,
Žalmy 140. - 9. Nedávej, Hospodine, bezbožnému, čehož žádostiv jest, ani předsevzetí zlého vykonati jemu dopouštěj, aby se nepovýšil. Sélah.
Žalmy 140. - 10. Vůdce těch, jenž obkličují mne, nepravost rtů jejich ať přikryje.
Žalmy 140. - 11. Padej na ně uhlé řeřavé, a na oheň uvrz je, do jam hlubokých, aby nemohli povstati.
Žalmy 140. - 12. Člověk utrhač nebude upevněn na zemi, a muž ukrutný, zlostí polapen jsa, padne.
Žalmy 140. - 13. Vím, žeť se Hospodin zasadí o při chudého, a pomstí nuzných.
Žalmy 140. - 14. A tak spravedliví slaviti budou jméno tvé, a upřímí přebývati před oblíčejem tvým.
Žalmy 141. - 1. Žalm Davidův. Hospodine, k toběť volám, pospěš ke mně; pozoruj hlasu mého, když tebe vzývám.
Žalmy 141. - 2. Budiž příjemná modlitba má, jako kadění před oblíčejem tvým, pozdvižení rukou mých, jako obět večerní.
Žalmy 141. - 3. Polož, Hospodine, stráž ústům mým, ostříhej dveří rtů mých.
Žalmy 141. - 4. Nedopouštěj srdci mému uchýliti se ke zlé věci, k činění skutků bezbožných, s muži činícími nepravost, a abych nebyl přelouzen líbostmi jejich.
Žalmy 141. - 5. Nechť mne bije spravedlivý, přijmu to za dobrodiní, a nechť tresce mne, bude mi to olej nejčistší, kterýž neprorazí hlavy mé, ale ještěť modlitba má platná bude proti zlosti jejich.
Žalmy 141. - 6. Smetáni jsou do míst skalnatých soudcové jejich, aby slyšeli slova má, nebo jsou libá.
Žalmy 141. - 7. Jako když někdo roubá a štípá dříví na zemi, tak se rozletují kosti naše až k ústům hrobovým.
Žalmy 141. - 8. Ale k toběť, Hospodine Pane, oči mé; v tebe doufám, nevylévej duše mé.
Žalmy 141. - 9. Zachovej mne od osídla, kteréž mi roztáhli, a od sítek činících nepravost.
Žalmy 141. - 10. Nechť padnou hromadně do sítek svých bezbožní, a já zatím přejdu.
Žalmy 142. - 1. Vyučující Davidův, když byl v jeskyni, modlitba jeho.
Žalmy 142. - 2. Hlasem svým k Hospodinu volám, hlasem svým Hospodinu pokorně se modlím.
Žalmy 142. - 3. Vylévám před oblíčejem jeho žádost svou, a ssoužení své před ním oznamuji.
Žalmy 142. - 4. Když se úzkostmi svírá ve mně duch můj, ty znáš stezku mou; na cestě, po kteréžkoli chodím, osídlo mi ukryli.
Žalmy 142. - 5. Ohlédám-li se na pravo, a patřím, není, kdo by mne znáti chtěl; zhynulo útočiště mé, není, kdo by se ujal o život můj.
Žalmy 142. - 6. K tobě volám, Hospodine, říkaje: Ty jsi doufání mé a díl můj v zemi živých.
Žalmy 142. - 7. Pozorujž volání mého, neboť jsem zemdlen přenáramně; vysvoboď mne od těch, jenž stihají mne, nebo jsou silnější nežli já.
Žalmy 142. - 8. Vyveď z žaláře duši mou, abych oslavoval jméno tvé; obstoupí mne spravedliví, když mi dobrodiní učiníš.
Žalmy 143. - 1. Žalm Davidův. Hospodine, slyš modlitbu mou, pozoruj pokorné prosby mé; pro pravdu svou vyslyš mne, i pro spravedlnost svou.
Žalmy 143. - 2. A nevcházej v soud s služebníkem svým, neboť by nebyl spravedliv před tebou nižádný živý.
Žalmy 143. - 3. Nebo stihá nepřítel duši mou, potírá až k zemi život můj; na to mne přivodí, abych bydlil v mrákotě, jako ti, kteříž již dávno zemřeli,
Žalmy 143. - 4. Tak že se svírá úzkostmi duch můj ve mně, u vnitřnosti mé hyne srdce mé.
Žalmy 143. - 5. Rozpomínaje se na dny předešlé, a rozvažuje všecky skutky tvé, a dílo rukou tvých rozjímaje,
Žalmy 143. - 6. Vztahuji ruce své k tobě, duše má jako země vyprahlá žádá tebe. Sélah.
Žalmy 143. - 7. Pospěšiž a vyslyš mne, Hospodine, hyne duch můj; neukrývejž tváři své přede mnou, neboť jsem podobný těm, kteříž sstupují do hrobu.
Žalmy 143. - 8. Učiň to, ať v jitře slyším milosrdenství tvé, neboť v tobě naději mám; oznam mi cestu, po kteréž bych choditi měl, neboť k tobě pozdvihuji duše své.
Žalmy 143. - 9. Vytrhni mne z nepřátel mých, Hospodine, u tebeť se skrývám.
Žalmy 143. - 10. Nauč mne činiti vůle tvé, nebo ty jsi Bůh můj; duch tvůj dobrý vediž mne jako po rovné zemi.
Žalmy 143. - 11. Pro jméno své, Hospodine, obživ mne, pro spravedlnost svou vyveď z úzkosti duši mou.
Žalmy 143. - 12. A pro milosrdenství své vypleň nepřátely mé, a vyhlaď všecky, kteříž trápí duši mou; nebo já jsem služebník tvůj.
Žalmy 144. - 1. Davidův. Požehnaný Hospodin skála má, kterýž učí ruce mé boji, a prsty mé bitvě.
Žalmy 144. - 2. Milosrdenství mé a hrad můj, útočiště mé, vysvoboditel můj, a štít můj, protož v něhoť já doufám; onť mi podmaňuje lidi.
Žalmy 144. - 3. Hospodine, co jest člověk, že se znáš k němu, a syn člověka, že ho sobě tak vážíš?
Žalmy 144. - 4. Člověk marnosti podobný jest, dnové jeho jako stín pomíjející.
Žalmy 144. - 5. Hospodine, nakloň svých nebes a sstup, dotkni se hor, a kouřiti se budou.
Žalmy 144. - 6. Sešli hromobití a rozptyl je, vypusť střely své a poraz je.
Žalmy 144. - 7. Vztáhni ruku svou s výsosti, vysvoboď mne, a vytrhni mne z vod mnohých, z ruky cizozemců.
Žalmy 144. - 8. Jejichž ústa mluví marnost, a pravice jejich jest pravice lživá.
Žalmy 144. - 9. Bože, píseň novou zpívati budu tobě na loutně, a na desíti strunách žalmy tobě prozpěvovati,
Žalmy 144. - 10. Dávajícímu vítězství králům, a vysvobozujícímu Davida, služebníka svého od meče vražedlného.
Žalmy 144. - 11. Vysvoboď mne, a vytrhni mne z ruky cizozemců, jejichž ústa mluví marnost, a pravice jejich pravice lživá.
Žalmy 144. - 12. Aby synové naši byli jako štípkové zdárně rostoucí v mladosti své, a dcery naše jako úhelní kamenové, tesaní ku podobenství chrámu.
Žalmy 144. - 13. Špižírny naše plné ať vydávají všelijaké potravy; dobytek náš ať rodí na tisíce, a na deset tisíců v stájích našich.
Žalmy 144. - 14. Volové naši ať jsou vytylí; ať není vpádu ani zajetí, ani naříkání na ulicích našich.
Žalmy 144. - 15. Blahoslavený lid, jemuž se tak děje, blahoslavený ten lid, jehož Hospodin Bohem jest.
Žalmy 145. - 1. Chvalitebná píseň Davidova. Vyvyšovati tě budu, Bože můj králi, a dobrořečiti jménu tvému na věky věků.
Žalmy 145. - 2. Na každý den dobrořečiti budu tobě, a chváliti jméno tvé na věky věků.
Žalmy 145. - 3. Hospodin veliký jest, a vší chvály hodný, a velikost jeho nemůž vystižena býti.
Žalmy 145. - 4. Rodina rodině vychvalovati bude skutky tvé, a předivnou moc tvou zvěstovati.
Žalmy 145. - 5. O slávě a kráse velebnosti tvé, i o věcech tvých předivných mluviti budu.
Žalmy 145. - 6. A moc přehrozných skutků tvých rozhlašovati budou; i já důstojnost tvou budu vypravovati.
Žalmy 145. - 7. Pamět mnohé dobroty tvé hlásati budou, a o spravedlnosti tvé zpívati, řkouce:
Žalmy 145. - 8. Milostivý a lítostivý jest Hospodin, dlouhoshovívající a velikého milosrdenství.
Žalmy 145. - 9. Dobrotivý Hospodin všechněm, a slitování jeho nade všecky skutky jeho.
Žalmy 145. - 10. Oslavujtež tebe, Hospodine, všickni skutkové tvoji, a svatí tvoji tobě dobrořečte.
Žalmy 145. - 11. Slávu království tvého ať vypravují, a o síle tvé mluví,
Žalmy 145. - 12. Aby v známost uvedli synům lidským moci jeho, a slávu i ozdobu království jeho.
Žalmy 145. - 13. Království tvé jest království všech věků, a panování tvé nad jedním každým pokolením.
Žalmy 145. - 14. Zdržujeť Hospodin všecky padající, a pozdvihuje všechněch sklíčených.
Žalmy 145. - 15. Oči všechněch v tebe doufají, a ty dáváš jim pokrm jejich v čas příhodný.
Žalmy 145. - 16. Otvíráš ruku svou, a nasycuješ každý živočich podlé dobře líbezné vůle své.
Žalmy 145. - 17. Spravedlivý jest Hospodin ve všech cestách svých, a milosrdný ve všech skutcích svých.
Žalmy 145. - 18. Blízký jest Hospodin všechněm, kteříž ho vzývají, všechněm, kteříž ho vzývají v pravdě.
Žalmy 145. - 19. Vůli těch, kteříž se ho bojí, činí, a křik jejich slyší, a spomáhá jim.
Žalmy 145. - 20. Ostříhá Hospodin všech, kdož jej milují, ale všecky bezbožné zatratí.
Žalmy 145. - 21. Chválu Hospodinovu vypravovati budou ústa má, a dobrořečiti bude všeliké tělo jménu svatému jeho od věků až na věky.
Žalmy 146. - 1. Halelujah. Chval, duše má, Hospodina.
Žalmy 146. - 2. Chváliti budu Hospodina, dokud jsem živ, žalmy zpívati Bohu svému, dokud mne stává.
Žalmy 146. - 3. Nedoufejtež v knížatech, v synech lidských, v nichž není vysvobození.
Žalmy 146. - 4. Vychází duch jejich, navracují se do země své, v tentýž den mizejí myšlení jejich.
Žalmy 146. - 5. Blahoslavený ten, jehož spomocník jest Bůh silný Jákobův, jehož naděje jest v Hospodinu Bohu jeho,
Žalmy 146. - 6. Kterýž učinil nebe, zemi, moře, i vše, což v nich jest, kterýž ostříhá pravdy až na věky,
Žalmy 146. - 7. Kterýž činí soud utištěným, dává chléb lačným. Hospodin vysvobozuje vězně.
Žalmy 146. - 8. Hospodin otvírá oči slepých, Hospodin pozdvihuje snížených, Hospodin miluje spravedlivé.
Žalmy 146. - 9. Hospodin ostříhá příchozích, sirotku a vdově pomáhá, ale cestu bezbožných podvrací.
Žalmy 146. - 10. Kralovati bude Hospodin na věky, Bůh tvůj, ó Sione, od národu až do pronárodu. Halelujah.
Žalmy 147. - 1. Chvalte Hospodina, nebo dobré jest zpívati žalmy Bohu našemu, nebo rozkošné jest, a ozdobná jest chvála.
Žalmy 147. - 2. Stavitel Jeruzaléma Hospodin, rozptýlený lid Izraelský shromažďuje,
Žalmy 147. - 3. Kterýž uzdravuje skroušené srdcem, a uvazuje bolesti jejich,
Žalmy 147. - 4. Kterýž sčítá počet hvězd, a každé z nich ze jména povolává.
Žalmy 147. - 5. Velikýť jest Pán náš, a nesmírný v síle; rozumnosti jeho není počtu.
Žalmy 147. - 6. Pozdvihuje pokorných Hospodin, ale bezbožné snižuje až k zemi.
Žalmy 147. - 7. Zpívejte Hospodinu s díkčiněním, zpívejte žalmy Bohu našemu na citaře,
Žalmy 147. - 8. Kterýž zastírá nebesa hustými oblaky, nastrojuje zemi déšť, a vyvodí trávu na horách.
Žalmy 147. - 9. Kterýž dává hovadům potravu jejich, i mladým krkavcům, kteříž volají k němu.
Žalmy 147. - 10. Nemáť v síle koně zalíbení, aniž se kochá v lejtkách muže udatného.
Žalmy 147. - 11. Líbost má Hospodin v těch, kteříž se ho bojí, a kteříž doufají v milosrdenství jeho.
Žalmy 147. - 12. Chval, Jeruzaléme, Hospodina, chval Boha svého, Sione.
Žalmy 147. - 13. Nebo on utvrzuje závory bran tvých, požehnání udílí synům tvým u prostřed tebe.
Žalmy 147. - 14. On působí v končinách tvých pokoj, a bělí pšeničnou nasycuje tě.
Žalmy 147. - 15. On když vysílá na zemi rozkaz svůj, velmi rychle k vykonání běží slovo jeho.
Žalmy 147. - 16. Onť dává sníh jako vlnu, jíním jako popelem posýpá.
Žalmy 147. - 17. Hází ledem svým jako skyvami; před zimou jeho kdo ostojí?
Žalmy 147. - 18. Vysílaje slovo své, rozpouští je; hned jakž povane větrem svým, anť tekou vody.
Žalmy 147. - 19. Zvěstuje slovo své Jákobovi, ustanovení svá a soudy své Izraelovi.
Žalmy 147. - 20. Neučinilť tak žádnému národu, a protož soudů jeho nepoznali. Halelujah.
Žalmy 148. - 1. Halelujah. Chvalte hospodina stvoření nebeská, chvaltež ho na výsostech.
Žalmy 148. - 2. Chvalte jej všickni andělé jeho, chvalte jej všickni zástupové jeho.
Žalmy 148. - 3. Chvalte jej slunce i měsíc, chvalte jej všecky jasné hvězdy.
Žalmy 148. - 4. Chvalte jej nebesa nebes, i vody, kteréž jsou nad nebem tímto.
Žalmy 148. - 5. Chvalte jméno Hospodinovo všecky věci, kteréž, jakž on řekl, pojednou stvořeny jsou.
Žalmy 148. - 6. A utvrdil je na věčné věky, uložil cíle, z nichž by nevykračovaly.
Žalmy 148. - 7. Chvalte Hospodina tvorové zemští, velrybové a všecky propasti,
Žalmy 148. - 8. Oheň a krupobití, sníh i pára, vítr bouřlivý, vykonávající rozkaz jeho,
Žalmy 148. - 9. I hory a všickni pahrbkové, stromoví ovoce nesoucí, i všickni cedrové,
Žalmy 148. - 10. Zvěř divoká i všeliká hovada, zeměplazové i ptactvo létavé,
Žalmy 148. - 11. Králové zemští i všickni národové, knížata i všickni soudcové země,
Žalmy 148. - 12. Mládenci, též i panny, starci s dítkami,
Žalmy 148. - 13. Chvalte jméno Hospodinovo; nebo vyvýšeno jest jméno jeho samého, a sláva jeho nade všecku zemi i nebe.
Žalmy 148. - 14. A vyzdvihl roh lidu svého, chválu všech svatých jeho, synů Izraelských, lidu s ním spojeného. Halelujah.
Žalmy 149. - 1. Halelujah. Zpívejte Hospodinu píseň novou, chválu jeho v shromáždění svatých.
Žalmy 149. - 2. Vesel se Izrael v tom, kterýž ho učinil, synové Sionští plésejte v králi svém.
Žalmy 149. - 3. Chvalte jméno jeho na píšťalu, na buben a na citaru prozpěvujte jemu.
Žalmy 149. - 4. Nebo zalíbilo se Hospodinu v lidu jeho; onť ozdobuje pokorné spasením.
Žalmy 149. - 5. Plésati budou svatí v Boží slávě, a zpívati v pokojích svých.
Žalmy 149. - 6. Oslavování Boha silného bude ve rtech jejich, a meč na obě straně ostrý v rukou jejich,
Žalmy 149. - 7. K vykonávání pomsty nad pohany, a k strestání národů,
Žalmy 149. - 8. K svazování králů jejich řetězy, a šlechticů jejich pouty železnými,
Žalmy 149. - 9. K nakládání s nimi podlé práva zapsaného, k slávě všechněm svatým jeho. Halelujah.
Žalmy 150. - 1. Halelujah. Chvalte Boha silného pro svatost jeho, chvalte jej pro rozšíření síly jeho.
Žalmy 150. - 2. Chvalte jej ze všelijaké moci jeho, chvalte jej podlé veliké důstojnosti jeho.
Žalmy 150. - 3. Chvalte jej zvukem trouby, chvalte jej na loutnu a citaru.
Žalmy 150. - 4. Chvalte jej na buben a píšťalu, chvalte jej na husle a varhany.
Žalmy 150. - 5. Chvalte jej na cymbály hlasité, chvalte jej na cymbály zvučné.
Žalmy 150. - 6. Všeliký duch chval Hospodina. Halelujah.
Přísloví 1. - 1. Přísloví Šalomouna syna Davidova, krále Izraelského,
Přísloví 1. - 2. Ku poznání moudrosti a cvičení, k vyrozumívání řečem rozumnosti,
Přísloví 1. - 3. K dosažení vycvičení v opatrnosti, spravedlnosti, soudu a toho, což pravého jest,
Přísloví 1. - 4. Aby dána byla hloupým důmyslnost, mládenečku umění a prozřetelnost.
Přísloví 1. - 5. Když poslouchati bude moudrý, přibude mu umění, a rozumný bude vtipnější,
Přísloví 1. - 6. K srozumění podobenství, a výmluvnosti řeči moudrých a pohádkám jejich.
Přísloví 1. - 7. Bázeň Hospodinova jest počátek umění, moudrostí a cvičením pohrdají blázni.
Přísloví 1. - 8. Poslouchej, synu můj, cvičení otce svého, a neopouštěj naučení matky své.
Přísloví 1. - 9. Neboť to přidá příjemnosti hlavě tvé, a bude zlatým řetězem hrdlu tvému.
Přísloví 1. - 10. Synu můj, jestliže by tě namlouvali hříšníci, nepřivoluj.
Přísloví 1. - 11. Jestliže by řekli: Poď s námi, úklady čiňme krvi, skryjeme se proti nevinnému bez ostýchání se;
Přísloví 1. - 12. Sehltíme je jako hrob za živa, a v cele jako ty, jenž sstupují do jámy;
Přísloví 1. - 13. Všelijakého drahého zboží dosáhneme, naplníme domy své loupeží;
Přísloví 1. - 14. Vrz los svůj mezi nás, měšec jeden budeme míti všickni:
Přísloví 1. - 15. Synu můj, nevycházej na cestu s nimi, zdrž nohu svou od stezky jejich;
Přísloví 1. - 16. Nebo nohy jejich ke zlému běží, a pospíchají k vylévání krve.
Přísloví 1. - 17. Jistě, že jakož nadarmo roztažena bývá sít před očima jakéhokoli ptactva,
Přísloví 1. - 18. Tak tito proti krvi své ukládají, skrývají se proti dušem svým.
Přísloví 1. - 19. Takovéť jsou cesty každého dychtícího po zisku, duši pána svého uchvacuje.
Přísloví 1. - 20. Moudrost vně volá, na ulicech vydává hlas svůj.
Přísloví 1. - 21. V největším hluku volá, u vrat brány, v městě, a výmluvnosti své vypravuje, řka:
Přísloví 1. - 22. Až dokud hloupí milovati budete hloupost, a posměvači posměch sobě libovati, a blázni nenáviděti umění?
Přísloví 1. - 23. Obraťtež se k domlouvání mému. Hle, vynáším vám ducha svého, a v známost vám uvodím slova svá.
Přísloví 1. - 24. Poněvadž jsem volala, a odpírali jste; vztahovala jsem ruku svou, a nebyl, kdo by pozoroval,
Přísloví 1. - 25. Anobrž strhli jste se všeliké rady mé, a trestání mého jste neoblíbili:
Přísloví 1. - 26. Pročež i já v bídě vaší smáti se budu, posmívati se budu, když přijde to, čehož se bojíte,
Přísloví 1. - 27. Když přijde jako hrozné zpuštění to, čehož se bojíte, a bída vaše jako bouře nastane, když přijde na vás trápení a ssoužení.
Přísloví 1. - 28. Tehdy volati budou ke mně, a nevyslyším; ráno hledati mne budou, a nenaleznou mne.
Přísloví 1. - 29. Proto že nenáviděli umění, a bázně Hospodinovy nevyvolili,
Přísloví 1. - 30. Aniž povolili radě mé, ale pohrdali všelikým domlouváním mým.
Přísloví 1. - 31. Protož jísti budou ovoce skutků svých, a radami svými nasyceni budou.
Přísloví 1. - 32. Nebo pokoj hloupých zmorduje je, a štěstí bláznů zahubí je.
Přísloví 1. - 33. Ale kdož mne poslouchá, bydliti bude bezpečně, pokoj maje před strachem zlých věcí.
Přísloví 2. - 1. Synu můj, přijmeš-li slova má, a přikázaní má schováš-li u sebe;
Přísloví 2. - 2. Nastavíš-li moudrosti ucha svého, a nakloníš-li srdce svého k opatrnosti;
Přísloví 2. - 3. Ovšem, jestliže na rozumnost zavoláš, a na opatrnost zvoláš-li;
Přísloví 2. - 4. Budeš-li jí hledati jako stříbra, a jako pokladů pilně vyhledávati jí:
Přísloví 2. - 5. Tehdy porozumíš bázni Hospodinově, a známosti Boží nabudeš;
Přísloví 2. - 6. Nebo Hospodin dává moudrost, z úst jeho umění a opatrnost.
Přísloví 2. - 7. Chová upřímým dlouhověkosti, pavézou jest chodícím v sprostnosti,
Přísloví 2. - 8. Ostříhaje stezek soudu; on cesty svatých svých ostříhá.
Přísloví 2. - 9. Tehdy porozumíš spravedlnosti a soudu, a upřímosti i všeliké cestě dobré,
Přísloví 2. - 10. Když vejde moudrost v srdce tvé, a umění duši tvé se zalíbí.
Přísloví 2. - 11. Prozřetelnost ostříhati bude tebe, a opatrnost zachová tě,
Přísloví 2. - 12. Vysvobozujíc tě od cesty zlé, a od lidí mluvících věci převrácené,
Přísloví 2. - 13. Kteříž opouštějí stezky přímé, aby chodili po cestách tmavých,
Přísloví 2. - 14. Kteříž se veselí ze zlého činění, plésají v převrácenostech nejhorších,
Přísloví 2. - 15. Jejichž stezky křivolaké jsou, anobrž zmotaní jsou na cestách svých;
Přísloví 2. - 16. Vysvobozujíc tě i od ženy postranní, od cizí, kteráž řečmi svými lahodí,
Přísloví 2. - 17. Kteráž opouští vůdce mladosti své, a na smlouvu Boha svého se zapomíná;
Přísloví 2. - 18. K smrti se zajisté nachyluje dům její, a k mrtvým stezky její;
Přísloví 2. - 19. Kteřížkoli vcházejí k ní, nenavracují se zase, aniž trefují na cestu života;
Přísloví 2. - 20. Abys chodil po cestě dobrých, a stezek spravedlivých abys ostříhal.
Přísloví 2. - 21. Nebo upřímí bydliti budou v zemi, a pobožní zůstanou v ní;
Přísloví 2. - 22. Bezbožní pak z země vyťati budou, a přestupníci vykořeněni budou z ní.
Přísloví 3. - 1. Synu můj, na učení mé nezapomínej, ale přikázaní mých nechať ostříhá srdce tvé.
Přísloví 3. - 2. Dlouhosti zajisté dnů, i let života i pokoje přidadí tobě.
Přísloví 3. - 3. Milosrdenství a pravda nechť neopouštějí tě, přivaž je k hrdlu svému, napiš je na tabuli srdce svého,
Přísloví 3. - 4. A nalezneš milost a prospěch výborný před Bohem i lidmi.
Přísloví 3. - 5. Doufej v Hospodina celým srdcem svým, na rozumnost pak svou nezpoléhej.
Přísloví 3. - 6. Na všech cestách svých snažuj se jej poznávati, a onť spravovati bude stezky tvé.
Přísloví 3. - 7. Nebývej moudrý sám u sebe; boj se Hospodina, a odstup od zlého.
Přísloví 3. - 8. Toť bude zdraví životu tvému, a rozvlažení kostem tvým.
Přísloví 3. - 9. Cti Hospodina z statku svého, a z nejpřednějších věcí všech úrod svých,
Přísloví 3. - 10. A naplněny budou stodoly tvé hojností, a presové tvoji mstem oplývati budou.
Přísloví 3. - 11. Kázně Hospodinovy, synu můj, nezamítej, aniž sobě oškliv domlouvání jeho.
Přísloví 3. - 12. Nebo kohož miluje Hospodin, tresce, a to jako otec syna, jejž libuje.
Přísloví 3. - 13. Blahoslavený člověk nalézající moudrost, a člověk vynášející opatrnost.
Přísloví 3. - 14. Lépeť jest zajisté těžeti jí, nežli těžeti stříbrem, anobrž nad výborné zlato užitek její.
Přísloví 3. - 15. Dražší jest než drahé kamení, a všecky nejžádostivější věci tvé nevrovnají se jí.
Přísloví 3. - 16. Dlouhost dnů v pravici její, a v levici její bohatství a sláva.
Přísloví 3. - 17. Cesty její cesty utěšené, a všecky stezky její pokojné.
Přísloví 3. - 18. Stromem života jest těm, kteříž jí dosahují, a kteříž ji mají, blahoslavení jsou.
Přísloví 3. - 19. Hospodin moudrostí založil zemi, utvrdil nebesa opatrností.
Přísloví 3. - 20. Uměním jeho propasti protrhují se, a oblakové vydávají rosu.
Přísloví 3. - 21. Synu můj, nechť neodcházejí ty věci od očí tvých, ostříhej zdravého naučení a prozřetelnosti.
Přísloví 3. - 22. I budeť to životem duši tvé, a ozdobou hrdlu tvému.
Přísloví 3. - 23. Tehdy choditi budeš bezpečně cestou svou, a v nohu svou neurazíš se.
Přísloví 3. - 24. Když lehneš, nebudeš se strašiti, ale odpočívati budeš, a bude libý sen tvůj.
Přísloví 3. - 25. Nelekneš se strachu náhlého, ani zpuštění bezbožníků, když přijde.
Přísloví 3. - 26. Nebo Hospodin bude doufání tvé, a ostříhati bude nohy tvé, abys nebyl lapen.
Přísloví 3. - 27. Nezadržuj dobrodiní potřebujícím, když s to býti můžeš, abys je činil.
Přísloví 3. - 28. Neříkej bližnímu svému: Odejdi, potom navrať se, a zítrať dám, maje to u sebe.
Přísloví 3. - 29. Neukládej proti bližnímu svému zlého, kterýž s tebou dověrně bydlí.
Přísloví 3. - 30. Nevaď se s člověkem bez příčiny, jestližeť neučinil zlého.
Přísloví 3. - 31. Nechtěj záviděti muži dráči, aniž zvoluj které cesty jeho.
Přísloví 3. - 32. Nebo ohavností jest Hospodinu převrácenec, ale s upřímými tajemství jeho.
Přísloví 3. - 33. Zlořečení Hospodinovo jest v domě bezbožníka, ale příbytku spravedlivých žehná:
Přísloví 3. - 34. Poněvadž posměvačům on se posmívá, pokorným pak dává milost.
Přísloví 3. - 35. Slávu moudří dědičně obdrží, ale blázny hubí pohanění.
Přísloví 4. - 1. Poslouchejte, synové, učení otcova, a pozorujte, abyste poznali rozumnost.
Přísloví 4. - 2. Nebo naučení dobré dávám vám, neopouštějtež zákona mého.
Přísloví 4. - 3. Když jsem byl syn u otce svého mladičký, a jediný při matce své,
Přísloví 4. - 4. On vyučoval mne a říkal mi: Ať se chopí výmluvností mých srdce tvé, ostříhej přikázaní mých, a živ budeš.
Přísloví 4. - 5. Nabuď moudrosti, nabuď rozumnosti; nezapomínej, ani se uchyluj od řečí úst mých.
Přísloví 4. - 6. Neopouštějž jí, a bude tě ostříhati; miluj ji, a zachová tě.
Přísloví 4. - 7. Předně moudrosti, moudrosti nabývej, a za všecko jmění své zjednej rozumnost.
Přísloví 4. - 8. Vyvyšuj ji, a zvýšíť tě; poctí tě, když ji přijmeš.
Přísloví 4. - 9. Přidá hlavě tvé příjemnosti, korunou krásnou obdaří tě.
Přísloví 4. - 10. Slyš, synu můj, a přijmi řeči mé, a tak rozmnoží se léta života tvého.
Přísloví 4. - 11. Cestě moudrosti učím tě, vedu tě stezkami přímými.
Přísloví 4. - 12. Když choditi budeš, nebude ssoužen krok tvůj, a poběhneš-li, neustrčíš se.
Přísloví 4. - 13. Chopiž se učení, nepouštěj, ostříhej ho, nebo ono jest život tvůj.
Přísloví 4. - 14. Na stezku bezbožných nevcházej, a nekráčej cestou zlostníků.
Přísloví 4. - 15. Opusť ji, nechoď po ní, uchyl se od ní, a pomiň jí.
Přísloví 4. - 16. Neboť nespí, leč zlost provedou; anobrž zahánín bývá sen jejich, dokudž ku pádu nepřivodí,
Přísloví 4. - 17. Proto že jedí chléb bezbožnosti, a víno loupeží pijí.
Přísloví 4. - 18. Ale stezka spravedlivých jako světlo jasné, kteréž rozmáhá se, a svítí až do pravého dne.
Přísloví 4. - 19. Cesta pak bezbožných jako mrákota; nevědí, na čem se ustrčiti mohou.
Přísloví 4. - 20. Synu můj, slov mých pozoruj, k řečem mým nakloň ucha svého.
Přísloví 4. - 21. Nechať neodcházejí od očí tvých, ostříhej jich u prostřed srdce svého.
Přísloví 4. - 22. Nebo životem jsou těm, kteříž je nalézají, i všemu tělu jejich lékařstvím.
Přísloví 4. - 23. Přede vším, čehož se stříci sluší, ostříhej srdce svého, nebo z něho pochází život.
Přísloví 4. - 24. Odlož od sebe převrácenost úst, a zlost rtů vzdal od sebe.
Přísloví 4. - 25. Oči tvé ať k dobrým věcem patří, a víčka tvá ať přímě hledí před tebou.
Přísloví 4. - 26. Zvaž stezku noh svých, a všecky cesty tvé ať jsou spraveny.
Přísloví 4. - 27. Neuchyluj se na pravo ani na levo, odvrať nohu svou od zlého.
Přísloví 5. - 1. Synu můj, pozoruj moudrosti mé, k opatrnosti mé nakloň ucha svého,
Přísloví 5. - 2. Abys ostříhal prozřetelnosti, a rtové tvoji šetřili umění.
Přísloví 5. - 3. Nebo rtové cizí ženy strdí tekou, a měkčejší nad olej ústa její.
Přísloví 5. - 4. Poslední pak věci její hořké jsou jako pelyněk, ostré jako meč na obě straně ostrý.
Přísloví 5. - 5. Nohy její sstupují k smrti, krokové její hrob uchvacují.
Přísloví 5. - 6. Stezku života snad bys zvážiti chtěl? Vrtkéť jsou cesty její, neseznáš.
Přísloví 5. - 7. Protož, synové, poslechněte mne, a neodstupujte od řečí úst mých.
Přísloví 5. - 8. Vzdal od ní cestu svou, a nepřibližuj se ke dveřím domu jejího,
Přísloví 5. - 9. Abys snad nedal jiným slávy své, a let svých ukrutnému,
Přísloví 5. - 10. Aby se nenasytili cizí úsilím tvým, a práce tvá nezůstala v domě cizím.
Přísloví 5. - 11. I řval bys naposledy, když bys zhubil tělo své a čerstvost svou,
Přísloví 5. - 12. A řekl bys: Jak jsem nenáviděl cvičení, a domlouváním pohrdalo srdce mé,
Přísloví 5. - 13. A neposlouchal jsem hlasu vyučujících mne, a k učitelům svým nenaklonil jsem ucha svého!
Přísloví 5. - 14. O málo, že jsem nevlezl ve všecko zlé u prostřed shromáždění a zástupu.
Přísloví 5. - 15. Pí vodu z čisterny své, a prameny z prostředku vrchoviště svého.
Přísloví 5. - 16. Nechť se rozlévají studnice tvé ven, a potůčkové vod na ulice.
Přísloví 5. - 17. Měj je sám sobě, a ne cizí s tebou.
Přísloví 5. - 18. Budiž požehnaný pramen tvůj, a vesel se z manželky mladosti své.
Přísloví 5. - 19. Laně milostné a srny utěšené; prsy její ať tě opojují všelikého času, v milování jejím kochej se ustavičně.
Přísloví 5. - 20. Nebo proč bys se kochal, synu můj, v cizí, a objímal život postranní,
Přísloví 5. - 21. Poněvadž před očima Hospodinovýma jsou cesty člověka, a on všecky stezky jeho váží?
Přísloví 5. - 22. Nepravosti vlastní jímají bezbožníka takového, a v provazích hříchu svého uvázne.
Přísloví 5. - 23. Takovýť umře, proto že nepřijímal cvičení, a ve množství bláznovství svého blouditi bude.
Přísloví 6. - 1. Synu můj, slíbil-lis za přítele svého, podal-lis cizímu ruky své,
Přísloví 6. - 2. Zapleten jsi slovy úst svých, jat jsi řečmi úst svých.
Přísloví 6. - 3. Učiniž tedy toto, synu můj, a vyprosť se, poněvadžs se dostal v ruku přítele svého. Jdi, pokoř se, a probuď přítele svého.
Přísloví 6. - 4. Nedej usnouti očím svým, a zdřímati víčkám svým.
Přísloví 6. - 5. Vydři se jako srna z ruky, a jako pták z ruky čižebníka.
Přísloví 6. - 6. Jdi k mravenci, lenochu, shlédni cesty jeho, a nabuď moudrosti.
Přísloví 6. - 7. Kterýž nemaje vůdce, ani správce, ani pána,
Přísloví 6. - 8. Připravuje v létě pokrm svůj, shromažďuje ve žni potravu svou.
Přísloví 6. - 9. Dokudž lenochu ležeti budeš? Skoro-liž vstaneš ze sna svého?
Přísloví 6. - 10. Maličko pospíš, maličko zdřímeš, maličko složíš ruce, abys poležel,
Přísloví 6. - 11. V tom přijde jako pocestný chudoba tvá, a nouze tvá jako muž zbrojný.
Přísloví 6. - 12. Člověk nešlechetný, muž nepravý chodí v převrácenosti úst.
Přísloví 6. - 13. Mhourá očima svýma, mluví nohama svýma, ukazuje prsty svými.
Přísloví 6. - 14. Převrácenost všeliká jest v srdci jeho, smýšlí zlé všelikého času, sváry rozsívá.
Přísloví 6. - 15. A protož v náhle přijde bída jeho, rychle setřín bude, a nebudeť uléčení.
Přísloví 6. - 16. Těchto šesti věcí nenávidí Hospodin, a sedmá ohavností jest duši jeho:
Přísloví 6. - 17. Očí vysokých, jazyka lživého, a rukou vylévajících krev nevinnou,
Přísloví 6. - 18. Srdce, kteréž ukládá myšlení nepravá, noh kvapných běžeti ke zlému,
Přísloví 6. - 19. Svědka lživého, mluvícího lež, a toho, jenž rozsívá různice mezi bratřími.
Přísloví 6. - 20. Ostříhejž, synu můj, přikázaní otce svého, a neopouštěj naučení matky své.
Přísloví 6. - 21. Přivazuj je k srdci svému ustavičně, a k hrdlu svému je připínej.
Přísloví 6. - 22. Kamžkoli půjdeš, ono tě zprovodí, když spáti budeš, bude tě ostříhati, a když procítíš, bude s tebou rozmlouvati,
Přísloví 6. - 23. (Nebo přikázaní jest svíce, a naučení světlo, a cesta života jsou domlouvání vyučující),
Přísloví 6. - 24. Aby tě ostříhalo od ženy zlé, od úlisnosti jazyka ženy cizí.
Přísloví 6. - 25. Nežádejž krásy její v srdci svém, a nechať tě nejímá víčky svými.
Přísloví 6. - 26. Nebo příčinou ženy cizoložné zchudl bys až do kusu chleba, anobrž žena cizoložná drahou duši ulovuje.
Přísloví 6. - 27. Může-liž kdo skrýti oheň v klíně svém, aby roucho jeho se nepropálilo?
Přísloví 6. - 28. Může-liž kdo choditi po uhlí řeřavém, aby nohy jeho se neopálily?
Přísloví 6. - 29. Tak kdož vchází k ženě bližního svého, nebudeť bez viny, kdož by se jí koli dotkl.
Přísloví 6. - 30. Neuvozují potupy na zloděje, jestliže by ukradl, aby nasytil život svůj, když lační,
Přísloví 6. - 31. Ač postižen jsa, navracuje to sedmernásobně, vším statkem domu svého nahražuje:
Přísloví 6. - 32. Ale cizoložící s ženou blázen jest; kdož hubí duši svou, tenť to činí;
Přísloví 6. - 33. Trápení a lehkosti dochází, a útržka jeho nebývá shlazena.
Přísloví 6. - 34. Nebo zůřivý jest hněv muže, a neodpouštíť v den pomsty.
Přísloví 6. - 35. Neohlídá se na žádnou záplatu, aniž přijímá, by i množství darů dával.
Přísloví 7. - 1. Synu můj, ostříhej řečí mých, a přikázaní má schovej u sebe.
Přísloví 7. - 2. Ostříhej přikázaní mých, a živ budeš, a naučení mého jako zřítelnice očí svých.
Přísloví 7. - 3. Přivaž je na prsty své, napiš je na tabuli srdce svého.
Přísloví 7. - 4. Rci moudrosti: Sestra má jsi ty, a rozumnost přítelkyní jmenuj,
Přísloví 7. - 5. Aby tě ostříhala od ženy cizí, od postranní, jenž řečmi svými lahodí.
Přísloví 7. - 6. Nebo z okna domu svého okénkem vyhlédaje,
Přísloví 7. - 7. Viděl jsem mezi hloupými, spatřil jsem mezi mládeží mládence bláznivého.
Přísloví 7. - 8. Kterýž šel po ulici vedlé úhlu jejího, a cestou k domu jejímu kráčel,
Přísloví 7. - 9. V soumrak, u večer dne, ve tmách nočních a v mrákotě.
Přísloví 7. - 10. A aj, žena potkala ho v ozdobě nevěstčí a chytrého srdce,
Přísloví 7. - 11. Štěbetná a opovážlivá, v domě jejím nezůstávají nohy její,
Přísloví 7. - 12. Jednak vně, jednak na ulici u každého úhlu úklady činící.
Přísloví 7. - 13. I chopila jej, a políbila ho, a opovrhši stud, řekla jemu:
Přísloví 7. - 14. Oběti pokojné jsou u mne, dnes splnila jsem slib svůj.
Přísloví 7. - 15. Protož vyšla jsem vstříc tobě, abych pilně hledala tváři tvé, i nalezla jsem tě.
Přísloví 7. - 16. Koberci jsem obestřela lůže své, s řezbami a prostěradly Egyptskými,
Přísloví 7. - 17. Vykadila jsem pokojík svůj mirrou a aloe a skořicí.
Přísloví 7. - 18. Poď, opojujme se milostí až do jitra, obveselíme se v milosti.
Přísloví 7. - 19. Nebo není muže doma, odšel na cestu dalekou.
Přísloví 7. - 20. Pytlík peněz vzal s sebou, v jistý den vrátí se do domu svého.
Přísloví 7. - 21. I naklonila ho mnohými řečmi svými, a lahodností rtů svých přinutila jej.
Přísloví 7. - 22. Šel za ní hned, jako vůl k zabití chodívá, a jako blázen v pouta, jimiž by trestán byl.
Přísloví 7. - 23. Dokudž nepronikla střela jater jeho, pospíchal jako pták k osídlu, nevěda, že ono bezživotí jeho jest.
Přísloví 7. - 24. Protož nyní, synové, slyšte mne, a pozorujte řečí úst mých.
Přísloví 7. - 25. Neuchyluj se k cestám jejím srdce tvé, aniž se toulej po stezkách jejích.
Přísloví 7. - 26. Nebo mnohé zranivši, porazila, a silní všickni zmordováni jsou od ní.
Přísloví 7. - 27. Cesty pekelné dům její, vedoucí do skrýší smrti.
Přísloví 8. - 1. Zdaliž moudrost nevolá, a rozumnost nevydává hlasu svého?
Přísloví 8. - 2. Na vrchu vysokých míst, u cesty, na rozcestí stojí,
Přísloví 8. - 3. U bran, kudy se chodí do města, a kudy se chodí dveřmi, volá, řkuci:
Přísloví 8. - 4. Na vásť, ó muži, volám, a hlas můj jest k synům lidským.
Přísloví 8. - 5. Poučte se hloupí opatrnosti, a blázni srozumějte srdcem.
Přísloví 8. - 6. Poslouchejtež, nebo znamenité věci mluviti budu, a otevření rtů mých pouhou pravdu.
Přísloví 8. - 7. Jistě žeť pravdu zvěstují ústa má, a ohavností jest rtům mým bezbožnost.
Přísloví 8. - 8. Spravedlivé jsou všecky řeči úst mých, není v nich nic křivého ani převráceného.
Přísloví 8. - 9. Všecky pravé jsou rozumějícímu, a přímé těm, kteříž nalézají umění.
Přísloví 8. - 10. Přijmětež cvičení mé raději než stříbro, a umění raději než zlato nejvýbornější.
Přísloví 8. - 11. Nebo lepší jest moudrost než drahé kamení, tak že jakékoli věci žádostivé vrovnati se jí nemohou.
Přísloví 8. - 12. Já moudrost bydlím s opatrností, a umění pravé prozřetelnosti přítomné mám.
Přísloví 8. - 13. Bázeň Hospodinova jest v nenávisti míti zlé, pýchy a vysokomyslnosti, i cesty zlé a úst převrácených nenávidím.
Přísloví 8. - 14. Má jest rada i šťastný prospěch, jáť jsem rozumnost, a má jest síla.
Přísloví 8. - 15. Skrze mne králové kralují, a knížata ustanovují věci spravedlivé.
Přísloví 8. - 16. Skrze mne knížata panují, páni i všickni soudcové zemští.
Přísloví 8. - 17. Já milující mne miluji, a kteříž mne pilně hledají, nalézají mne.
Přísloví 8. - 18. Bohatství a sláva při mně jest, zboží trvánlivé i spravedlnost.
Přísloví 8. - 19. Lepší jest ovoce mé než nejlepší zlato, i než ryzí, a užitek můj než stříbro výborné.
Přísloví 8. - 20. Stezkou spravedlnosti vodím, prostředkem stezek soudu,
Přísloví 8. - 21. Abych těm, kteříž mne milují, přidědila zboží věčné, a poklady jejich naplnila.
Přísloví 8. - 22. Hospodin měl mne při počátku cesty své, před skutky svými, přede všemi časy.
Přísloví 8. - 23. Před věky ustanovena jsem, před počátkem, prvé než byla země.
Přísloví 8. - 24. Když ještě nebylo propasti, zplozena jsem, když ještě nebylo studnic oplývajících vodami.
Přísloví 8. - 25. Prvé než hory založeny byly, než byli pahrbkové, zplozena jsem;
Přísloví 8. - 26. Ještě byl neučinil země a rovin, ani začátku prachu okršlku zemského.
Přísloví 8. - 27. Když připravoval nebesa, byla jsem tu, když vyměřoval okrouhlost nad propastí;
Přísloví 8. - 28. Když upevňoval oblaky u výsosti, když utvrzoval studnice propasti;
Přísloví 8. - 29. Když ukládal moři cíl jeho, a vodám, aby nepřestupovaly rozkázaní jeho, když vyměřoval základy země:
Přísloví 8. - 30. Tehdáž byla jsem od něho pěstována, a byla jsem jeho potěšení na každý den, anobrž hrám před ním každého času;
Přísloví 8. - 31. Hrám i na okršlku země jeho, a rozkoše mé s syny lidskými.
Přísloví 8. - 32. A tak tedy, synové, poslechněte mne, nebo blahoslavení jsou ostříhající cest mých.
Přísloví 8. - 33. Poslouchejte cvičení, a nabuďte rozumu, a nerozpakujte se.
Přísloví 8. - 34. Blahoslavený člověk, kterýž mne slýchá, bdě u dveří mých na každý den, šetře veřejí dveří mých.
Přísloví 8. - 35. Nebo kdož mne nalézá, nalézá život, a dosahuje lásky od Hospodina.
Přísloví 8. - 36. Ale kdož hřeší proti mně, ukrutenství provodí nad duší svou; všickni, kteříž mne nenávidí, milují smrt.
Přísloví 9. - 1. Moudrost vystavěla dům svůj, vytesavši sloupů svých sedm.
Přísloví 9. - 2. Zbila dobytek svůj, smísila víno své, stůl také svůj připravila.
Přísloví 9. - 3. A poslavši děvečky své, volá na vrchu nejvyšších míst v městě:
Přísloví 9. - 4. Kdožkoli jest hloupý, uchyl se sem. Až i bláznivým říká:
Přísloví 9. - 5. Poďte, jezte chléb můj, a píte víno, kteréž jsem smísila.
Přísloví 9. - 6. Opusťte hloupost a živi buďte, a choďte cestou rozumnosti.
Přísloví 9. - 7. Kdo tresce posměvače, dochází hanby, a kdo přimlouvá bezbožnému, pohanění.
Přísloví 9. - 8. Nedomlouvej posměvači, aby tě nevzal v nenávist; přimlouvej moudrému, a bude tě milovati.
Přísloví 9. - 9. Učiň to moudrému, a bude moudřejší; pouč spravedlivého, a bude umělejší.
Přísloví 9. - 10. Počátek moudrosti jest bázeň Hospodinova, a umění svatých rozumnost.
Přísloví 9. - 11. Nebo skrze mne rozmnoží se dnové tvoji, a přidánoť bude let života.
Přísloví 9. - 12. Budeš-li moudrý, sobě moudrý budeš; pakli posměvač, sám vytrpíš.
Přísloví 9. - 13. Žena bláznivá štěbetná, nesmyslná, a nic neumí.
Přísloví 9. - 14. A sedí u dveří domu svého na stolici, na místech vysokých v městě,
Přísloví 9. - 15. Aby volala jdoucích cestou, kteříž přímo jdou stezkami svými, řkuci:
Přísloví 9. - 16. Kdo jest hloupý, uchyl se sem. A bláznivému říká:
Přísloví 9. - 17. Voda kradená sladší jest, a chléb pokoutní chutnější.
Přísloví 9. - 18. Ale neví hlupec, že mrtví jsou tam, a v hlubokém hrobě ti, kterýchž pozvala.
Přísloví 10. - 1. Syn moudrý obveseluje otce, ale syn bláznivý zámutkem jest matce své.
Přísloví 10. - 2. Neprospívají pokladové bezbožně nabytí, ale spravedlnost vytrhuje od smrti.
Přísloví 10. - 3. Nedopustí lačněti Hospodin duši spravedlivého, statek pak bezbožných rozptýlí.
Přísloví 10. - 4. K nouzi přivodí ruka lstivá, ruka pak pracovitých zbohacuje.
Přísloví 10. - 5. Kdo shromažďuje v létě, jest syn rozumný; kdož vyspává ve žni, jest syn, kterýž hanbu činí.
Přísloví 10. - 6. Požehnání jest nad hlavou spravedlivého, ale ústa bezbožných přikrývají ukrutnost.
Přísloví 10. - 7. Památka spravedlivého požehnaná, ale jméno bezbožných smrdí.
Přísloví 10. - 8. Moudré srdce přijímá přikázaní, ale blázen od rtů svých padne.
Přísloví 10. - 9. Kdo chodí upřímě, chodí doufanlivě; kdož pak převrací cesty své, vyjeven bude.
Přísloví 10. - 10. Kdo mhourá okem, uvodí nesnáz; a kdož jest bláznivých rtů, padne.
Přísloví 10. - 11. Pramen života jsou ústa spravedlivého, ale ústa bezbožných přikrývají ukrutnost.
Přísloví 10. - 12. Nenávist vzbuzuje sváry, ale láska přikrývá všecka přestoupení.
Přísloví 10. - 13. Ve rtech rozumného nalézá se moudrost, ale kyj na hřbetě blázna.
Přísloví 10. - 14. Moudří skrývají umění, úst pak blázna blízké jest setření.
Přísloví 10. - 15. Zboží bohatého jest město pevné jeho, ale nouze jest chudých setření.
Přísloví 10. - 16. Práce spravedlivého jest k životu, nábytek pak bezbožných jest k hříchu.
Přísloví 10. - 17. Stezkou života jde, kdož přijímá trestání; ale kdož pohrdá domlouváním, bloudí.
Přísloví 10. - 18. Kdož přikrývá nenávist rty lživými, i kdož uvodí v lehkost, ten blázen jest.
Přísloví 10. - 19. Mnohé mluvení nebývá bez hříchu, kdož pak zdržuje rty své, opatrný jest.
Přísloví 10. - 20. Stříbro výborné jest jazyk spravedlivého, ale srdce bezbožných za nic nestojí.
Přísloví 10. - 21. Rtové spravedlivého pasou mnohé, blázni pak pro bláznovství umírají.
Přísloví 10. - 22. Požehnání Hospodinovo zbohacuje, a to beze všeho trápení.
Přísloví 10. - 23. Za žert jest bláznu činiti nešlechetnost, ale muž rozumný moudrosti se drží.
Přísloví 10. - 24. Čeho se bojí bezbožný, to přichází na něj; ale čehož žádají spravedliví, dává Bůh.
Přísloví 10. - 25. Jakož pomíjí vichřice, tak nestane bezbožníka, spravedlivý pak jest základ stálý.
Přísloví 10. - 26. Jako ocet zubům, a jako dým očima, tak jest lenivý těm, kteříž jej posílají.
Přísloví 10. - 27. Bázeň Hospodinova přidává dnů, léta pak bezbožných ukrácena bývají.
Přísloví 10. - 28. Očekávání spravedlivých jest potěšení, naděje pak bezbožných zahyne.
Přísloví 10. - 29. Silou jest upřímému cesta Hospodinova, a strachem těm, kteříž činí nepravost.
Přísloví 10. - 30. Spravedlivý na věky se nepohne, bezbožní pak nebudou bydliti v zemi.
Přísloví 10. - 31. Ústa spravedlivého vynášejí moudrost, ale jazyk převrácený vyťat bude.
Přísloví 10. - 32. Rtové spravedlivého znají, což jest Bohu libého, ústa pak bezbožných převrácené věci.
Přísloví 11. - 1. Váha falešná ohavností jest Hospodinu, ale závaží pravé líbí se jemu.
Přísloví 11. - 2. Za pýchou přichází zahanbení, ale při pokorných jest moudrost.
Přísloví 11. - 3. Sprostnost upřímých vodí je, převrácenost pak přestupníků zatracuje je.
Přísloví 11. - 4. Neprospíváť bohatství v den hněvu, ale spravedlnost vytrhuje z smrti.
Přísloví 11. - 5. Spravedlnost upřímého spravuje cestu jeho, ale pro bezbožnost svou padá bezbožný.
Přísloví 11. - 6. Spravedlnost upřímých vytrhuje je, ale přestupníci v zlosti zjímáni bývají.
Přísloví 11. - 7. Když umírá člověk bezbožný, hyne naděje, i očekávání rekovských činů mizí.
Přísloví 11. - 8. Spravedlivý z úzkosti bývá vysvobozen, bezbožný pak přichází na místo jeho.
Přísloví 11. - 9. Pokrytec ústy kazí bližního svého, ale spravedliví uměním vytrženi bývají.
Přísloví 11. - 10. Z štěstí spravedlivých veselí se město, když pak hynou bezbožní, bývá prozpěvování.
Přísloví 11. - 11. Požehnáním spravedlivých zvýšeno bývá město, ústy pak bezbožných vyvráceno.
Přísloví 11. - 12. Pohrdá bližním svým blázen, ale muž rozumný mlčí.
Přísloví 11. - 13. Utrhač toulaje se, pronáší tajnost, věrný pak člověk tají věc.
Přísloví 11. - 14. Kdež není dostatečné rady, padá lid, ale spomožení jest ve množství rádců.
Přísloví 11. - 15. Velmi sobě škodí, kdož slibuje za cizího, ješto ten, kdož nenávidí rukojemství, bezpečen jest.
Přísloví 11. - 16. Žena šlechetná má čest, a ukrutní mají zboží.
Přísloví 11. - 17. Člověk účinný dobře činí životu svému, ale ukrutný kormoutí tělo své.
Přísloví 11. - 18. Bezbožný dělá dílo falešné, ale kdož rozsívá spravedlnost, má mzdu jistou.
Přísloví 11. - 19. Tak spravedlivý rozsívá k životu, a kdož následuje zlého, k smrti své.
Přísloví 11. - 20. Ohavností jsou Hospodinu převrácení srdcem, ale ctného obcování líbí se jemu.
Přísloví 11. - 21. Zlý, by sobě i na pomoc přivzal, neujde pomsty, símě pak spravedlivých uchází toho.
Přísloví 11. - 22. Zápona zlatá na pysku svině jest žena pěkná bez rozumu.
Přísloví 11. - 23. Žádost spravedlivých jest toliko dobrých věcí, ale očekávání bezbožných hněv.
Přísloví 11. - 24. Mnohý rozdává štědře, a však přibývá mu více; jiný skoupě drží nad slušnost, ale k chudobě.
Přísloví 11. - 25. Člověk štědrý bývá bohatší, a kdož svlažuje, také sám bude zavlažen.
Přísloví 11. - 26. Kdo zadržuje obilí, zlořečí mu lid; ale požehnání na hlavě toho, kdož je prodává.
Přísloví 11. - 27. Kdo pilně hledá dobrého, nalézá přízeň; kdož pak hledá zlého, potká jej.
Přísloví 11. - 28. Kdo doufá v bohatství své, ten spadne, ale spravedliví jako ratolest zkvetnou.
Přísloví 11. - 29. Kdo kormoutí dům svůj, za dědictví bude míti vítr, a blázen sloužiti musí moudrému.
Přísloví 11. - 30. Ovoce spravedlivého jest strom života, a kdož vyučuje duše, jest moudrý.
Přísloví 11. - 31. Aj, spravedlivému na zemi odplacováno bývá, čím více bezbožnému a hříšníku?
Přísloví 12. - 1. Kdo miluje cvičení, miluje umění; kdož pak nenávidí domlouvání, nemoudrý jest.
Přísloví 12. - 2. Dobrý nalézá lásku u Hospodina, ale muže nešlechetného potupí Bůh.
Přísloví 12. - 3. Nebývá trvánlivý člověk v bezbožnosti, kořen pak spravedlivých nepohne se.
Přísloví 12. - 4. Žena statečná jest koruna muže svého, ale jako hnis v kostech jeho ta, kteráž k hanbě přivodí.
Přísloví 12. - 5. Myšlení spravedlivých jsou pravá, rady pak bezbožných lstivé.
Přísloví 12. - 6. Slova bezbožných úklady činí krvi, ústa pak spravedlivých vytrhují je.
Přísloví 12. - 7. Vyvráceni bývají bezbožní tak, aby jich nebylo, ale dům spravedlivých ostojí.
Přísloví 12. - 8. Podlé toho, jakž rozumný jest, chválen bývá muž, převráceného pak srdce bude v pohrdání.
Přísloví 12. - 9. Lepší jest nevzácný, kterýž má služebníka, nežli ten, kterýž sobě slavně počíná, a nemá chleba.
Přísloví 12. - 10. Pečuje spravedlivý o život hovádka svého, srdce pak bezbožných ukrutné jest.
Přísloví 12. - 11. Kdo dělá zemi svou, nasycen bývá chlebem; ale kdož následuje zahalečů, blázen jest.
Přísloví 12. - 12. Žádostiv jest bezbožný obrany proti zlému, ale kořen spravedlivých způsobuje ji.
Přísloví 12. - 13. Do přestoupení rtů zapletá se zlostník, ale spravedlivý vychází z ssoužení.
Přísloví 12. - 14. Z ovoce úst každý nasycen bude dobrým, a odplatu za skutky člověka dá jemu Bůh.
Přísloví 12. - 15. Cesta blázna přímá se zdá jemu, ale kdo poslouchá rady, moudrý jest.
Přísloví 12. - 16. Hněv blázna v tentýž den poznán bývá, ale opatrný hanbu skrývá.
Přísloví 12. - 17. Kdož mluví pravdu, ohlašuje spravedlnost, svědek pak falešný lest.
Přísloví 12. - 18. Někdo vynáší řeči podobné meči probodujícímu, ale jazyk moudrých jest lékařství.
Přísloví 12. - 19. Rtové pravdomluvní utvrzeni budou na věky, ale na kratičko jazyk lživý.
Přísloví 12. - 20. V srdci těch, kteříž zlé obmýšlejí, bývá lest, v těch pak, kteříž radí ku pokoji, veselí.
Přísloví 12. - 21. Nepotká spravedlivého žádná těžkost, bezbožní pak naplněni budou zlým.
Přísloví 12. - 22. Ohavností jsou Hospodinu rtové lživí, ale ti, jenž činí pravdu, líbí se jemu.
Přísloví 12. - 23. Člověk opatrný tají umění, ale srdce bláznů vyvolává bláznovství.
Přísloví 12. - 24. Ruka pracovitých panovati bude, lstivá pak musí dávati plat.
Přísloví 12. - 25. Starost v srdci člověka snižuje ji, ale věc dobrá obveseluje ji.
Přísloví 12. - 26. Vzácnější jest nad bližního svého spravedlivý, cesta pak bezbožných svodí je.
Přísloví 12. - 27. Nebude péci fortelný, což ulovil, ale člověk bedlivý statku drahého nabude.
Přísloví 12. - 28. Na stezce spravedlnosti jest život, a cesta stezky její nesmrtelná jest.
Přísloví 13. - 1. Syn moudrý přijímá cvičení otcovo, ale posměvač neposlouchá domlouvání.
Přísloví 13. - 2. Z ovoce úst každý jísti bude dobré, ale duše převrácených nátisky.
Přísloví 13. - 3. Kdo ostříhá úst svých, ostříhá duše své; kdo rozdírá rty své, setření na něj přijde.
Přísloví 13. - 4. Žádá, a nic nemá duše lenivého, duše pak pracovitých zbohatne.
Přísloví 13. - 5. Slova lživého nenávidí spravedlivý, bezbožníka pak v ošklivost uvodí a zahanbuje.
Přísloví 13. - 6. Spravedlnost ostříhá přímě chodícího po cestě, bezbožnost pak vyvrací hříšníka.
Přísloví 13. - 7. Někdo bohatým se dělaje, nemá nic: zase někdo dělaje se chudým, má však statku mnoho.
Přísloví 13. - 8. Výplata života člověku jest bohatství jeho, ale chudý neslyší domlouvání.
Přísloví 13. - 9. Světlo spravedlivých rozsvětluje se, svíce pak bezbožných zhasne.
Přísloví 13. - 10. Samou toliko pýchou působí člověk svár, ale při těch, jenž užívají rady, jest moudrost.
Přísloví 13. - 11. Statek zle dobytý umenšovati se bude, kdož pak shromažďuje rukou, přivětší ho.
Přísloví 13. - 12. Očekávání dlouhé zemdlívá srdce, ale žádost splněná jest strom života.
Přísloví 13. - 13. Kdož pohrdá slovem Božím, sám sobě škodí; ale kdož se bojí přikázaní, odplaceno mu bude.
Přísloví 13. - 14. Naučení moudrého jest pramen života, k vyhýbání se osídlům smrti.
Přísloví 13. - 15. Rozum dobrý dává milost, cesta pak převrácených jest tvrdá.
Přísloví 13. - 16. Každý důmyslný dělá uměle, ale blázen rozprostírá bláznovství.
Přísloví 13. - 17. Posel bezbožný upadá v neštěstí, jednatel pak věrný jest lékařství.
Přísloví 13. - 18. Chudoba a lehkost potká toho, jenž se vytahuje z kázně; ale kdož ostříhá naučení, zveleben bude.
Přísloví 13. - 19. Žádost naplněná sladká jest duši, ale ohavnost jest bláznům odstoupiti od zlého.
Přísloví 13. - 20. Kdo chodí s moudrými, bude moudrý; ale kdo tovaryší s blázny, setřín bude.
Přísloví 13. - 21. Hříšníky stihá neštěstí, ale spravedlivým odplatí Bůh dobrým.
Přísloví 13. - 22. Dobrý zanechává dědictví vnukům, ale zboží hříšného zachováno bývá spravedlivému.
Přísloví 13. - 23. Hojnost jest pokrmů na rolí chudých, někdo pak hyne skrze nerozšafnost.
Přísloví 13. - 24. Kdo zdržuje metlu svou, nenávidí syna svého; ale kdož ho miluje, za času jej tresce.
Přísloví 13. - 25. Spravedlivý jí až do nasycení duše své, břicho pak bezbožných nedostatek trpí.
Přísloví 14. - 1. Moudrá žena vzdělává dům svůj, bláznice pak rukama svýma boří jej.
Přísloví 14. - 2. Kdo chodí v upřímnosti své, bojí se Hospodina, ale převrácený v cestách svých pohrdá jím.
Přísloví 14. - 3. V ústech blázna jest hůl pýchy, rtové pak moudrých ostříhají jich.
Přísloví 14. - 4. Když není volů, prázdné jsou jesle, ale hojná úroda jest v síle volů.
Přísloví 14. - 5. Svědek věrný neklamá, ale svědek falešný mluví lež.
Přísloví 14. - 6. Hledá posměvač moudrosti, a nenalézá, rozumnému pak umění snadné jest.
Přísloví 14. - 7. Odejdi od muže bláznivého, když neseznáš při něm rtů umění.
Přísloví 14. - 8. Moudrost opatrného jest, aby rozuměl cestě své, bláznovství pak bláznů ke lsti.
Přísloví 14. - 9. Blázen přikrývá hřích, ale mezi upřímými dobrá vůle.
Přísloví 14. - 10. Srdce ví o hořkosti duše své, a k veselí jeho nepřimísí se cizí.
Přísloví 14. - 11. Dům bezbožných vyhlazen bude, ale stánek upřímých zkvetne.
Přísloví 14. - 12. Cesta zdá se přímá člověku, a však dokonání její jest cesta k smrti.
Přísloví 14. - 13. Také i v smíchu bolí srdce, a cíl veselí jest zámutek.
Přísloví 14. - 14. Cestami svými nasytí se převrácený srdcem, ale muž dobrý štítí se jeho.
Přísloví 14. - 15. Hloupý věří každému slovu, ale opatrný šetří kroku svého.
Přísloví 14. - 16. Moudrý bojí se a odstupuje od zlého, ale blázen dotře a smělý jest.
Přísloví 14. - 17. Náhlý se dopouští bláznovství, a muž myšlení zlých v nenávisti bývá.
Přísloví 14. - 18. Dědičně vládnou hlupci bláznovstvím, ale opatrní bývají korunováni uměním.
Přísloví 14. - 19. Sklánějí se zlí před dobrými, a bezbožní u bran spravedlivého.
Přísloví 14. - 20. Také i příteli svému v nenávisti bývá chudý, ale milovníci bohatého mnozí jsou.
Přísloví 14. - 21. Pohrdá bližním svým hříšník, ale kdož se slitovává nad chudými, blahoslavený jest.
Přísloví 14. - 22. Zajisté žeť bloudí, kteříž ukládají zlé; ale milosrdenství a pravda těm, kteříž smýšlejí dobré.
Přísloví 14. - 23. Všeliké práce bývá zisk, ale slovo rtů jest jen k nouzi.
Přísloví 14. - 24. Koruna moudrých jest bohatství jejich, bláznovství pak bláznivých bláznovstvím.
Přísloví 14. - 25. Vysvobozuje duše svědek pravdomluvný, ale lstivý mluví lež.
Přísloví 14. - 26. V bázni Hospodinově jestiť doufání silné, kterýž synům svým útočištěm bude.
Přísloví 14. - 27. Bázeň Hospodinova jest pramen života, k vyhýbání se osídlům smrti.
Přísloví 14. - 28. Ve množství lidu jest sláva krále, ale v nedostatku lidu zahynutí vůdce.
Přísloví 14. - 29. Zpozdilý k hněvu hojně má rozumu,ale náhlý pronáší bláznovství.
Přísloví 14. - 30. Život těla jest srdce zdravé, ale hnis v kostech jest závist.
Přísloví 14. - 31. Kdo utiská chudého, útržku činí Učiniteli jeho; ale ctí jej, kdož se slitovává nad chudým.
Přísloví 14. - 32. Pro zlost svou odstrčen bývá bezbožný, ale naději má i při smrti své spravedlivý.
Přísloví 14. - 33. V srdci rozumného odpočívá moudrost, co pak jest u vnitřnosti bláznů, nezatají se.
Přísloví 14. - 34. Spravedlnost zvyšuje národ, ale hřích jest ku pohanění národům.
Přísloví 14. - 35. Laskav bývá král na služebníka rozumného, ale hněviv na toho, kterýž hanbu činí.
Přísloví 15. - 1. Odpověd měkká odvracuje hněv, ale řeč zpurná vzbuzuje prchlivost.
Přísloví 15. - 2. Jazyk moudrých ozdobuje umění, ale ústa bláznů vylévají bláznovství.
Přísloví 15. - 3. Na všelikém místě oči Hospodinovy spatřují zlé i dobré.
Přísloví 15. - 4. Zdravý jazyk jest strom života, převrácenost pak z něho ztroskotání od větru.
Přísloví 15. - 5. Blázen pohrdá cvičením otce svého, ale kdož ostříhá naučení, opatrnosti nabude.
Přísloví 15. - 6. V domě spravedlivého jest hojnost veliká, ale v úrodě bezbožného zmatek.
Přísloví 15. - 7. Rtové moudrých rozsívají umění, srdce pak bláznů ne tak.
Přísloví 15. - 8. Obět bezbožných ohavností jest Hospodinu, ale modlitba upřímých líbí se jemu.
Přísloví 15. - 9. Ohavností jest Hospodinu cesta bezbožného, toho pak, kdož následuje spravedlnosti, miluje.
Přísloví 15. - 10. Trestání přísné opouštějícímu cestu, a kdož nenávidí domlouvání, umře.
Přísloví 15. - 11. Peklo i zatracení jest před Hospodinem, čím více srdce synů lidských?
Přísloví 15. - 12. Nemiluje posměvač toho, kterýž ho tresce, aniž k moudrým přistoupí.
Přísloví 15. - 13. Srdce veselé obveseluje tvář, ale pro žalost srdce duch zkormoucen bývá.
Přísloví 15. - 14. Srdce rozumného hledá umění, ale ústa bláznů pasou se bláznovstvím.
Přísloví 15. - 15. Všickni dnové chudého zlí jsou, ale dobromyslného hody ustavičné.
Přísloví 15. - 16. Lepší jest maličko s bázní Hospodinovou než poklad veliký s nepokojem.
Přísloví 15. - 17. Lepší jest krmě z zelí, kdež jest láska, nežli z krmného vola, kdež jest nenávist.
Přísloví 15. - 18. Muž hněvivý vzbuzuje sváry, ale zpozdilý k hněvu upokojuje svadu.
Přísloví 15. - 19. Cesta lenivého jest jako plot z trní, ale stezka upřímých jest vydlážená.
Přísloví 15. - 20. Syn moudrý obveseluje otce, bláznivý pak člověk pohrdá matkou svou.
Přísloví 15. - 21. Bláznovství jest veselím bláznu, ale člověk rozumný upřímo kráčeti směřuje.
Přísloví 15. - 22. Kdež není rady, zmařena bývají usilování, ale množství rádců ostojí.
Přísloví 15. - 23. Vesel bývá člověk z odpovědi úst svých; nebo slovo v čas příhodný ó jak jest dobré!
Přísloví 15. - 24. Cesta života vysoko jest rozumnému proto, aby se uchýlil od pekla dole.
Přísloví 15. - 25. Dům pyšných vyvrací Hospodin, meze pak vdovy upevňuje.
Přísloví 15. - 26. Ohavností jsou Hospodinu myšlení zlého, ale čistých řeči vzácné.
Přísloví 15. - 27. Kdož dychtí po lakomství, kormoutí dům svůj; ale kdož nenávidí darů, živ bude.
Přísloví 15. - 28. Srdce spravedlivého přemyšluje, co má mluviti, ale ústa bezbožných vylévají všelijakou zlost.
Přísloví 15. - 29. Vzdálen jest Hospodin od bezbožných, ale modlitbu spravedlivých vyslýchá.
Přísloví 15. - 30. To, což se zraku naskýtá, obveseluje srdce; pověst dobrá tukem naplňuje kosti.
Přísloví 15. - 31. Ucho, kteréž poslouchá trestání života, u prostřed moudrých bydliti bude.
Přísloví 15. - 32. Kdo se vyhýbá cvičení, zanedbává duše své; ale kdož přijímá domlouvání, má rozum.
Přísloví 15. - 33. Bázeň Hospodinova jest cvičení se moudrosti, a slávu předchází ponížení.
Přísloví 16. - 1. Při člověku bývá spořádání myšlení, ale od Hospodina jest řeč jazyka.
Přísloví 16. - 2. Všecky cesty člověka čisté se jemu zdají, ale kterýž zpytuje duchy, Hospodin jest.
Přísloví 16. - 3. Uval na Hospodina činy své, a budou upevněna předsevzetí tvá.
Přísloví 16. - 4. Hospodin všecko učinil pro sebe samého, také i bezbožného ke dni zlému.
Přísloví 16. - 5. Ohavností jest Hospodinu každý pyšného srdce; by sobě na pomoc i jiné přivzal, neujde pomsty.
Přísloví 16. - 6. Milosrdenstvím a pravdou očištěna bývá nepravost, a v bázni Hospodinově uchází se zlého.
Přísloví 16. - 7. Když se líbí Hospodinu cesty člověka, také i nepřátely jeho spokojuje k němu.
Přísloví 16. - 8. Lepší jest maličko s spravedlností, než množství důchodů nespravedlivých.
Přísloví 16. - 9. Srdce člověka přemýšlí o cestě své, ale Hospodin spravuje kroky jeho.
Přísloví 16. - 10. Rozhodnutí jest ve rtech královských, v soudu neuchylují se ústa jeho.
Přísloví 16. - 11. Váha a závaží jsou úsudek Hospodinův, a všecka závaží v pytlíku jeho nařízení.
Přísloví 16. - 12. Ohavností jest králům činiti bezbožně; nebo spravedlností upevňován bývá trůn.
Přísloví 16. - 13. Rtové spravedliví líbezní jsou králům, a ty, kteříž upřímě mluví, milují.
Přísloví 16. - 14. Rozhněvání královo jistý posel smrti, ale muž moudrý ukrotí je.
Přísloví 16. - 15. V jasné tváři královské jest život, a přívětivost jeho jako oblak s deštěm jarním.
Přísloví 16. - 16. Mnohem lépe jest nabyti moudrosti než zlata nejčistšího, a nabyti rozumnosti lépe než stříbra.
Přísloví 16. - 17. Cesta upřímých jest odstoupiti od zlého; ostříhá duše své ten, kdož ostříhá cesty své.
Přísloví 16. - 18. Před setřením bývá pýcha, a před pádem pozdvižení ducha.
Přísloví 16. - 19. Lépe jest poníženého duchu býti s pokornými, než děliti kořist s pyšnými.
Přísloví 16. - 20. Ten, kdož pozoruje slova, nalézá dobré; a kdož doufá v Hospodina, blahoslavený jest.
Přísloví 16. - 21. Ten, kdož jest moudrého srdce, slove rozumný, a sladkost rtů přidává naučení.
Přísloví 16. - 22. Rozumnost těm, kdož ji mají, jest pramen života, ale umění bláznů jest bláznovství.
Přísloví 16. - 23. Srdce moudrého rozumně spravuje ústa svá, tak že rty svými přidává naučení.
Přísloví 16. - 24. Plást medu jsou řeči utěšené, sladkost duši, a lékařství kostem.
Přísloví 16. - 25. Cesta zdá se přímá člověku, ale dokonání její jistá cesta smrti.
Přísloví 16. - 26. Člověk pracovitý pracuje sobě, nebo ponoukají ho ústa jeho.
Přísloví 16. - 27. Muž nešlechetný vykopává zlé, v jehožto rtech jako oheň spalující.
Přísloví 16. - 28. Muž převrácený rozsívá sváry, a klevetník rozlučuje přátely.
Přísloví 16. - 29. Muž ukrutný přeluzuje bližního svého, a uvodí jej na cestu nedobrou.
Přísloví 16. - 30. Zamhuřuje oči své, smýšleje věci převrácené, a zmítaje pysky svými, vykonává zlé.
Přísloví 16. - 31. Koruna ozdobná jsou šediny na cestě spravedlnosti se nalézající.
Přísloví 16. - 32. Lepší jest zpozdilý k hněvu než silný rek, a kdož panuje nad myslí svou nežli ten, kterýž dobyl města.
Přísloví 16. - 33. Do klínu umítán bývá los, ale od Hospodina všecko řízení jeho.
Přísloví 17. - 1. Lepší jest kus chleba suchého s pokojem,nežli dům plný nabitých hovad s svárem.
Přísloví 17. - 2. Služebník rozumný panovati bude nad synem, kterýž jest k hanbě, a mezi bratřími děliti bude dědictví.
Přísloví 17. - 3. Teglík stříbra a pec zlata zkušuje, ale srdcí Hospodin.
Přísloví 17. - 4. Zlý člověk pozoruje řečí nepravých, a lhář poslouchá jazyka převráceného.
Přísloví 17. - 5. Kdo se posmívá chudému, útržku činí Učiniteli jeho; a kdo se z bídy raduje, nebude bez pomsty.
Přísloví 17. - 6. Koruna starců jsou vnukové, a ozdoba synů otcové jejich.
Přísloví 17. - 7. Nesluší na blázna řeči znamenité, ovšem na kníže řeč lživá.
Přísloví 17. - 8. Jako kámen drahý, tak bývá vzácný dar před očima toho, kdož jej béře; k čemukoli směřuje, daří se jemu.
Přísloví 17. - 9. Kdo přikrývá přestoupení, hledá lásky; ale kdo obnovuje věc, rozlučuje přátely.
Přísloví 17. - 10. Více se chápá rozumného jedno domluvení, nežli by blázna stokrát ubil.
Přísloví 17. - 11. Zpurný toliko zlého hledá, pročež přísný posel na něj poslán bývá.
Přísloví 17. - 12. Lépe člověku potkati se s nedvědicí osiřalou, nežli s bláznem v bláznovství jeho.
Přísloví 17. - 13. Kdo odplacuje zlým za dobré, neodejdeť zlé z domu jeho.
Přísloví 17. - 14. Začátek svady jest, jako když kdo protrhuje vodu; protož prvé než by se zsilil svár, přestaň.
Přísloví 17. - 15. Kdož ospravedlňuje nepravého, i kdož odsuzuje spravedlivého, ohavností jsou Hospodinu oba jednostejně.
Přísloví 17. - 16. K čemu jest zboží v ruce blázna, když k nabytí moudrosti rozumu nemá?
Přísloví 17. - 17. Všelikého času miluje, kdož jest přítelem, a bratr v ssoužení ukáže se.
Přísloví 17. - 18. Člověk bláznivý ruku dávaje, činí slib před přítelem svým.
Přísloví 17. - 19. Kdož miluje svadu, miluje hřích; a kdo vyvyšuje ústa svá, hledá potření.
Přísloví 17. - 20. Převrácené srdce nenalézá toho, což jest dobrého; a kdož má vrtký jazyk, upadá v těžkost.
Přísloví 17. - 21. Kdo zplodil blázna, k zámutku svému zplodil jej, aniž se bude radovati otec nemoudrého.
Přísloví 17. - 22. Srdce veselé očerstvuje jako lékařství, ale duch zkormoucený vysušuje kosti.
Přísloví 17. - 23. Bezbožný tajně béře dar, aby převrátil stezky soudu.
Přísloví 17. - 24. Na oblíčeji rozumného vidí se moudrost, ale oči blázna těkají až na konec země.
Přísloví 17. - 25. K žalosti jest otci svému syn blázen, a k hořkosti rodičce své.
Přísloví 17. - 26. Jistě že pokutovati spravedlivého není dobré, tolikéž, aby knížata bíti měli pro upřímost.
Přísloví 17. - 27. Zdržuje řeči své muž umělý; drahého ducha jest muž rozumný.
Přísloví 17. - 28. Také i blázen, mlče, za moudrého jmín bývá, a zacpávaje rty své, za rozumného.
Přísloví 18. - 1. Svémyslný hledá toho, což se jemu líbí, a ve všelijakou věc plete se.
Přísloví 18. - 2. Nezalibuje sobě blázen v rozumnosti, ale v tom, což zjevuje srdce jeho.
Přísloví 18. - 3. Když přijde bezbožný, přichází také pohrdání, a s lehkomyslným útržka.
Přísloví 18. - 4. Slova úst muže vody hluboké, potok rozvodnilý pramen moudrosti.
Přísloví 18. - 5. Přijímati osobu bezbožného není dobré, abys převrátil spravedlivého v soudu.
Přísloví 18. - 6. Rtové blázna směřují k svadě, a ústa jeho bití se domluví.
Přísloví 18. - 7. Ústa blázna k setření jemu, a rtové jeho osídlem duši jeho.
Přísloví 18. - 8. Slova utrhače jsou jako ubitých, ale však sstupují do vnitřností života.
Přísloví 18. - 9. Také ten, kdož jest nedbalý v práci své, bratr jest mrhače.
Přísloví 18. - 10. Věže pevná jest jméno Hospodinovo; k němu se uteče spravedlivý, a bude povýšen.
Přísloví 18. - 11. Zboží bohatého jest město pevné jeho, a jako zed vysoká v mysli jeho.
Přísloví 18. - 12. Před setřením vyvyšuje se srdce člověka, ale před povýšením bývá ponížení.
Přísloví 18. - 13. Kdož odpovídá něco, prvé než vyslyší, počítá se to za bláznovství jemu a za lehkost.
Přísloví 18. - 14. Duch muže snáší nemoc svou, ducha pak zkormouceného kdo snese?
Přísloví 18. - 15. Srdce rozumného dosahuje umění, a ucho moudrých hledá umění.
Přísloví 18. - 16. Dar člověka uprostranňuje jemu, a před oblíčej mocných přivodí jej.
Přísloví 18. - 17. Spravedlivý zdá se ten, kdož jest první v své při, ale když přichází bližní jeho, tedy stihá jej.
Přísloví 18. - 18. Los pokojí svady, a mezi silnými rozeznává.
Přísloví 18. - 19. Bratr křivdou uražený tvrdší jest než město nedobyté, a svárové jsou jako závora u hradu.
Přísloví 18. - 20. Ovocem úst jednoho každého nasyceno bývá břicho jeho, úrodou rtů svých nasycen bude.
Přísloví 18. - 21. Smrt i život jest v moci jazyka, a ten, kdož jej miluje, bude jísti ovoce jeho.
Přísloví 18. - 22. Kdo nalezl manželku, nalezl věc dobrou, a navážil lásky od Hospodina.
Přísloví 18. - 23. Poníženě mluví chudý, ale bohatý odpovídá tvrdě.
Přísloví 18. - 24. Ten, kdož má přátely, má se míti přátelsky, poněvadž přítel bývá vlastnější než bratr.
Přísloví 19. - 1. Lepší jest chudý, jenž chodí v upřímnosti své, nežli převrácený ve rtech svých, kterýž jest blázen.
Přísloví 19. - 2. Jistě že bez umění duši není dobře, a kdož jest kvapných noh, hřeší.
Přísloví 19. - 3. Bláznovství člověka převrací cestu jeho, ačkoli proti Hospodinu zpouzí se srdce jeho.
Přísloví 19. - 4. Statek přidává přátel množství, ale chudý od přítele svého odloučen bývá.
Přísloví 19. - 5. Svědek falešný nebude bez pomsty, a kdož mluví lež, neuteče.
Přísloví 19. - 6. Mnozí pokoří se před knížetem, a každý jest přítel muži štědrému.
Přísloví 19. - 7. Všickni bratří chudého v nenávisti jej mají; čím více přátelé jeho vzdalují se od něho! Když volá za nimi, není jich.
Přísloví 19. - 8. Ten, kdož miluje duši svou, nabývá moudrosti, a ostříhá opatrnosti, aby nalezl dobré.
Přísloví 19. - 9. Svědek falešný nebude bez pomsty, a kdož mluví lež, zahyne.
Přísloví 19. - 10. Nesluší na blázna rozkoš, a ovšem, aby služebník nad knížaty panoval.
Přísloví 19. - 11. Rozum člověka zdržuje hněv jeho, a čest jeho jest prominouti provinění.
Přísloví 19. - 12. Prchlivost královská jako řvání mladého lva jest, a ochotnost jeho jako rosa na bylinu.
Přísloví 19. - 13. Trápení otci svému jest syn bláznivý, a ustavičné kapání žena svárlivá.
Přísloví 19. - 14. Dům a statek jest po rodičích, ale od Hospodina manželka rozumná.
Přísloví 19. - 15. Lenost přivodí tvrdý sen, a duše váhavá lačněti bude.
Přísloví 19. - 16. Ten, kdož ostříhá přikázaní, ostříhá duše své; ale kdož pohrdá cestami svými, zahyne.
Přísloví 19. - 17. Kdo uděluje chudému, půjčuje Hospodinu, a onť za dobrodiní jeho odplatí jemu.
Přísloví 19. - 18. Tresci syna svého, dokudž jest o něm naděje, a k zahynutí jeho neodpouštěj jemu duše tvá.
Přísloví 19. - 19. Veliký hněv ukazuj, odpouštěje trestání, proto že poněvadž odpouštíš, potom více trestati budeš.
Přísloví 19. - 20. Poslouchej rady, a přijímej kázeň, abys vždy někdy moudrý byl.
Přísloví 19. - 21. Mnozí úmyslové jsou v srdci člověka, ale uložení Hospodinovo toť ostojí.
Přísloví 19. - 22. Žádaná věc člověku jest dobře činiti jiným, ale počestnější jest chudý než muž lživý.
Přísloví 19. - 23. Bázeň Hospodinova k životu. Takový jsa nasycen, bydlí, aniž neštěstím navštíven bývá.
Přísloví 19. - 24. Lenivý schovává ruku svou za ňadra, ani k ústům svým jí nevztáhne.
Přísloví 19. - 25. Ubí posměvače, ať se hlupec dovtípí; a potresci rozumného, ať porozumí umění.
Přísloví 19. - 26. Syn, kterýž hanbu a lehkost činí, hubí otce, a zahání matku.
Přísloví 19. - 27. Přestaň, synu můj, poslouchati učení, kteréž od řečí rozumných odvozuje.
Přísloví 19. - 28. Svědek nešlechetný posmívá se soudu, a ústa bezbožných přikrývají nepravost.
Přísloví 19. - 29. Nebo na posměvače hotoví jsou nálezové, a rány na hřbet bláznů.
Přísloví 20. - 1. Víno činí posměvače, a nápoj opojný nepokojného; pročež každý, kdož se kochá v něm, nebývá moudrý.
Přísloví 20. - 2. Hrůza královská jako řvání mladého lva; kdož ho rozhněvá, hřeší proti životu svému.
Přísloví 20. - 3. Přestati od sváru jest to každému ku poctivosti, ale kdožkoli se do nich zapletá, blázen jest.
Přísloví 20. - 4. Lenoch neoře pro zimu, pročež žebrati bude ve žni, ale nadarmo.
Přísloví 20. - 5. Rada v srdci muže voda hluboká, muž však rozumný dosáhne jí.
Přísloví 20. - 6. Větší díl lidí honosí se účinností svou, ale v pravdě takového kdo nalezne?
Přísloví 20. - 7. Spravedlivý ustavičně chodí v upřímnosti své; blažení synové jeho po něm.
Přísloví 20. - 8. Král sedě na soudné stolici, rozhání očima svýma všecko zlé.
Přísloví 20. - 9. Kdo může říci: Očistil jsem srdce své? Čist jsem od hříchu svého?
Přísloví 20. - 10. Závaží rozdílná a míra rozdílná, obé to ohavností jest Hospodinu.
Přísloví 20. - 11. Po skutcích svých poznáno bývá také i pachole, jest-li upřímé a pravé dílo jeho.
Přísloví 20. - 12. Ucho, kteréž slyší, a oko, kteréž vidí, obé to učinil Hospodin.
Přísloví 20. - 13. Nemiluj snu, abys nezchudl, otevři oči své, a nasytíš se chlebem.
Přísloví 20. - 14. Zlé, zlé, říká ten, kdož kupuje, a odejda, tedy se chlubí.
Přísloví 20. - 15. Zlato a množství perel, a nejdražší klínot jsou rtové umělí.
Přísloví 20. - 16. Vezmi roucho toho, kterýž slíbil za cizího, a kdo za cizozemku, základ jeho.
Přísloví 20. - 17. Chutný jest někomu chléb falše, ale potom ústa jeho pískem naplněna bývají.
Přísloví 20. - 18. Myšlení radou upevňuj, a s opatrnou radou veď boj.
Přísloví 20. - 19. Kdo vynáší tajnost, chodí neupřímě, pročež k lahodícímu rty svými nepřiměšuj se.
Přísloví 20. - 20. Kdo zlořečí otci svému neb matce své, zhasne svíce jeho v temných mrákotách.
Přísloví 20. - 21. Dědictví rychle z počátku nabytému naposledy nebývá dobrořečeno,
Přísloví 20. - 22. Neříkej: Odplatím se zlým; očekávej na Hospodina, a vysvobodí tě.
Přísloví 20. - 23. Ohavností jsou Hospodinu závaží rozdílná, a váhy falešné neoblibuje.
Přísloví 20. - 24. Od Hospodina jsou krokové muže, ale člověk jak vyrozumívá cestě jeho?
Přísloví 20. - 25. Osídlo jest člověku pohltiti věc posvěcenou, a po slibu zase toho vyhledávati.
Přísloví 20. - 26. Král moudrý rozptyluje bezbožné, a uvodí na ně pomstu.
Přísloví 20. - 27. Duše člověka jest svíce Hospodinova, kteráž zpytuje všecky vnitřnosti srdečné.
Přísloví 20. - 28. Milosrdenství a pravda ostříhají krále, a milosrdenstvím podpírá se trůn jeho.
Přísloví 20. - 29. Ozdoba mládenců jest síla jejich, a okrasa starců šediny.
Přísloví 20. - 30. Modřiny ran jsou lékařství při zlém, a bití vnitřnostem života.
Přísloví 21. - 1. Jako potůčkové vod jest srdce královo v ruce Hospodinově; kamžkoli chce, nakloňuje ho.
Přísloví 21. - 2. Všeliká cesta člověka přímá se zdá jemu, ale kterýž zpytuje srdce, Hospodin jest.
Přísloví 21. - 3. Vykonávati spravedlnost a soud více se líbí Hospodinu nežli obět.
Přísloví 21. - 4. Vysokost očí, širokost srdce, a orání bezbožných jest hříchem.
Přísloví 21. - 5. Myšlení bedlivého všelijak ku prospěchu přicházejí, ale každého toho, kdož kvapný jest, toliko k nouzi.
Přísloví 21. - 6. Pokladové jazykem lživým shromáždění jsou marnost pomíjející hledajících smrti.
Přísloví 21. - 7. Zhouba, kterouž činí bezbožníci, bydliti bude u nich; nebo se zpěčují činiti soudu.
Přísloví 21. - 8. Muž, jehož cesta převrácená jest, cizí jest, čistého pak dílo přímé jest.
Přísloví 21. - 9. Lépe jest bydliti v koutě na střeše,nežli s ženou svárlivou v domě společném.
Přísloví 21. - 10. Duše bezbožného žádá zlého, ani přítel jeho jemu příjemný nebývá.
Přísloví 21. - 11. Posměvač když bývá trestán, hloupý bývá moudřejší; a když se uměle nakládá s moudrým, přijímá umění.
Přísloví 21. - 12. Vyučuje Bůh spravedlivého na domě bezbožného, kterýž vyvrací bezbožné pro zlost.
Přísloví 21. - 13. Kdo zacpává ucho své k volání chudého, i on sám volati bude, a nebude vyslyšán.
Přísloví 21. - 14. Dar skrytý ukrocuje prchlivost, a pocta v klíně hněv prudký.
Přísloví 21. - 15. Radostí jest spravedlivému činiti soud, ale hrůzou činitelům nepravosti.
Přísloví 21. - 16. Člověk bloudící z cesty rozumnosti v shromáždění mrtvých odpočívati bude.
Přísloví 21. - 17. Muž milující veselost nuzníkem bývá, a kdož miluje víno a masti, nezbohatne.
Přísloví 21. - 18. Výplatou za spravedlivého bude bezbožný, a za upřímé ošemetný.
Přísloví 21. - 19. Lépe jest bydliti v zemi pusté než s ženou svárlivou a zlostnou.
Přísloví 21. - 20. Poklad žádostivý a olej jest v příbytku moudrého, bláznivý pak člověk zžírá jej.
Přísloví 21. - 21. Kdo snažně následuje spravedlnosti a milosrdenství, nalézá život, spravedlnost i slávu.
Přísloví 21. - 22. Do města silných vchází moudrý, a boří pevnost doufání jeho.
Přísloví 21. - 23. Kdo ostříhá úst svých a jazyka svého, ostříhá od úzkosti duše své.
Přísloví 21. - 24. Hrdého a pyšného jméno jest posměvač, kterýž vše s neochotností a pýchou dělá.
Přísloví 21. - 25. Žádost lenivého zabijí jej, nebo nechtí ruce jeho dělati.
Přísloví 21. - 26. Každého dne žádostí hoří, spravedlivý pak dává a neskoupí se.
Přísloví 21. - 27. Obět bezbožných ohavností jest, ovšem pak jestliže by ji s nešlechetností obětovali.
Přísloví 21. - 28. Svědek lživý zahyne, ale muž, kterýž co slyší, stále mluviti bude.
Přísloví 21. - 29. Muž bezbožný zatvrzuje tvář svou, upřímý pak měří cestu svou.
Přísloví 21. - 30. Není žádné moudrosti, ani opatrnosti, ani rady proti Hospodinu.
Přísloví 21. - 31. Kůň strojen bývá ke dni boje, ale Hospodinovo jest vysvobození.
Přísloví 22. - 1. Vzácnější jest jméno dobré než bohatství veliké, a přízeň lepší než stříbro a zlato.
Přísloví 22. - 2. Bohatý a chudý potkávají se, učinitel obou jest Hospodin.
Přísloví 22. - 3. Opatrný vida zlé, vyhne se, ale hloupí předce jdouce, těžkosti docházejí.
Přísloví 22. - 4. Pokory a bázně Hospodinovy odplata jest bohatství a sláva i život.
Přísloví 22. - 5. Trní a osídla jsou na cestě převráceného; kdož ostříhá duše své, vzdálí se od nich.
Přísloví 22. - 6. Vyučuj mladého podlé způsobu cesty jeho; nebo když se i zstará, neuchýlí se od ní.
Přísloví 22. - 7. Bohatý nad chudými panuje, a vypůjčující bývá služebníkem toho, jenž půjčuje.
Přísloví 22. - 8. Kdo rozsívá nepravost, žíti bude trápení; prut zajisté prchlivosti jeho přestane.
Přísloví 22. - 9. Oko dobrotivé, onoť požehnáno bude; nebo udílí z chleba svého chudému.
Přísloví 22. - 10. Vyvrz posměvače, a odejdeť svada, anobrž přestane svár a lehkost.
Přísloví 22. - 11. Kdo miluje čistotu srdce, a v čích rtech jest příjemnost, takového král přítelem bývá.
Přísloví 22. - 12. Oči Hospodinovy ostříhají umění, ale snažnosti ošemetného převrací.
Přísloví 22. - 13. Říká lenoch: Lev jest vně, naprostřed ulic byl bych zabit.
Přísloví 22. - 14. Jáma hluboká ústa postranních; ten, na kohož se hněvá Hospodin, vpadne tam.
Přísloví 22. - 15. Bláznovství přivázáno jest k srdci mladého, ale metla kázně vzdálí je od něho.
Přísloví 22. - 16. Kdo utiská nuzného, aby rozmnožil své, a dává bohatému, jistotně bude v nouzi.
Přísloví 22. - 17. Nakloň ucha svého, a slyš slova moudrých, a mysl svou přilož k učení mému.
Přísloví 22. - 18. Nebo to bude utěšenou věcí, jestliže je složíš v srdci svém, budou-li spolu nastrojena ve rtech tvých.
Přísloví 22. - 19. Aby bylo v Hospodinu doufání tvé, oznamujiť to dnes. I ty také ostříhej toho.
Přísloví 22. - 20. Zdaližť jsem nenapsal znamenitých věcí z strany rad a umění,
Přísloví 22. - 21. Aťbych v známost uvedl jistotu řečí pravých, tak abys vynášeti mohl slova pravdy těm, kteříž by k tobě poslali?
Přísloví 22. - 22. Nelup nuzného, proto že nuzný jest, aniž potírej chudého v bráně.
Přísloví 22. - 23. Nebo Hospodin povede při jejich, a vydře duši těm, kteříž vydírají jim.
Přísloví 22. - 24. Nebývej přítelem hněvivého, a s mužem prchlivým neobcuj,
Přísloví 22. - 25. Abys se nenaučil stezkám jeho, a nevložil osídla na duši svou.
Přísloví 22. - 26. Nebývej mezi rukojměmi, mezi slibujícími za dluhy.
Přísloví 22. - 27. Nemáš-li, čím bys zaplatil, proč má kdo bráti lůže tvé pod tebou?
Přísloví 22. - 28. Nepřenášej mezníku starodávního, kterýž učinili otcové tvoji.
Přísloví 22. - 29. Vídáš-li, že muž snažný v díle svém před králi stává? Nestává před nepatrnými.
Přísloví 23. - 1. Když sedneš k jídlu se pánem, pilně šetř, co jest před tebou.
Přísloví 23. - 2. Jinak vrazil bys nůž do hrdla svého, byl-li bys lakotný.
Přísloví 23. - 3. Nežádej lahůdek jeho, nebo jsou pokrm oklamavatelný.
Přísloví 23. - 4. Neusiluj, abys zbohatl; od opatrnosti své přestaň.
Přísloví 23. - 5. K bohatství-liž bys obrátil oči své? Poněvadž v náhle mizí; nebo sobě zdělalo křídla podobná orličím, a zaletuje k nebi.
Přísloví 23. - 6. Nejez chleba člověka závistivého, a nežádej lahůdek jeho.
Přísloví 23. - 7. Nebo jak on sobě tebe váží v mysli své, tak ty pokrmu toho. Díť: Jez a pí, ale srdce jeho není s tebou.
Přísloví 23. - 8. Skyvu svou, kterouž jsi snědl, vyvrátíš, a zmaříš slova svá utěšená.
Přísloví 23. - 9. Před bláznem nemluv, nebo pohrdne opatrností řečí tvých.
Přísloví 23. - 10. Nepřenášej mezníku starodávního, a na pole sirotků nevcházej.
Přísloví 23. - 11. Silnýť jest zajisté ochránce jejich; onť povede při jejich proti tobě.
Přísloví 23. - 12. Zaveď k učení mysl svou, a uši své k řečem umění.
Přísloví 23. - 13. Neodjímej od mladého kázně; nebo umrskáš-li jej metlou, neumřeť.
Přísloví 23. - 14. Ty metlou jej mrskávej, a tak duši jeho z pekla vytrhneš.
Přísloví 23. - 15. Synu můj, bude-li moudré srdce tvé, veseliti se bude srdce mé všelijak ve mně;
Přísloví 23. - 16. A plésati budou ledví má, když mluviti budou rtové tvoji pravé věci.
Přísloví 23. - 17. Nechť nezávidí srdce tvé hříšníku, ale raději choď v bázni Hospodinově celý den.
Přísloví 23. - 18. Nebo poněvadž jest odplata, naděje tvá nebude podťata.
Přísloví 23. - 19. Slyš ty, synu můj, a buď moudrý, a naprav na cestu srdce své.
Přísloví 23. - 20. Nebývej mezi pijány vína, ani mezi žráči masa.
Přísloví 23. - 21. Nebo opilec a žráč zchudne, a ospánlivost v hadry obláčí.
Přísloví 23. - 22. Poslouchej otce svého, kterýž tě zplodil, aniž pohrdej matkou svou, když se zstará.
Přísloví 23. - 23. Pravdy nabuď, a neprodávej jí, též moudrosti, umění a rozumnosti.
Přísloví 23. - 24. Náramně bývá potěšen otec spravedlivého, a ten, kdož zplodil moudrého, veselí se z něho.
Přísloví 23. - 25. Nechať se tedy veselí otec tvůj a matka tvá, a ať pléše rodička tvá.
Přísloví 23. - 26. Dej mi, synu můj, srdce své, a oči tvé cest mých ať ostříhají.
Přísloví 23. - 27. Nebo nevěstka jest jáma hluboká, a studnice těsná žena cizí.
Přísloví 23. - 28. Onať také jako loupežník úklady činí, a zoufalce na světě rozmnožuje.
Přísloví 23. - 29. Komu běda? komu ouvech? komu svady? komu křik? komu rány darmo? komu červenost očí?
Přísloví 23. - 30. Těm, kteříž se zdržují na víně; těm, kteříž chodí, aby vyhledali strojené víno.
Přísloví 23. - 31. Nehleď na víno rdící se, že vydává v koflíku záři svou, a přímo vyskakuje.
Přísloví 23. - 32. Naposledy jako had uštípne, a jako štír ušťkne.
Přísloví 23. - 33. Oči tvé hleděti budou na cizí, a srdce tvé mluviti bude převrácené věci,
Přísloví 23. - 34. A budeš jako ten, kterýž spí u prostřed moře, a jako ten, kterýž spí na vrchu sloupu bárky.
Přísloví 23. - 35. Díš: Zbili mne, a nestonal jsem, tloukli mne, a nečil jsem; když procítím, dám se zase v to.
Přísloví 24. - 1. Nenásleduj lidí zlých, aniž žádej bývati s nimi.
Přísloví 24. - 2. Nebo o zhoubě přemýšlí srdce jejich, a rtové jejich o trápení mluví.
Přísloví 24. - 3. Moudrostí vzdělán bývá dům, a rozumností upevněn.
Přísloví 24. - 4. Skrze umění zajisté pokojové naplněni bývají všelijakým zbožím drahým a utěšeným.
Přísloví 24. - 5. Muž moudrý jest silný, a muž umělý přidává síly.
Přísloví 24. - 6. Nebo skrze rady opatrné svedeš bitvu, a vysvobození skrze množství rádců.
Přísloví 24. - 7. Vysoké jsou bláznu moudrosti; v bráně neotevře úst svých.
Přísloví 24. - 8. Kdo myslí zle činiti, toho nešlechetným nazovou.
Přísloví 24. - 9. Zlé myšlení blázna jest hřích, a ohavnost lidská posměvač.
Přísloví 24. - 10. Budeš-li se lenovati ve dni ssoužení, špatná bude síla tvá.
Přísloví 24. - 11. Vytrhuj jaté k smrti; nebo od těch, ješto se chýlí k zabití, což bys se zdržel?
Přísloví 24. - 12. Díš-li: Aj, nevěděli jsme o tom: zdaliž ten, jenž zpytuje srdce, nerozumí, a ten, kterýž jest strážce duše tvé, nezná, a neodplatí každému podlé skutků jeho?
Přísloví 24. - 13. Synu můj, jez med, nebo dobrý jest, a plást sladký dásním tvým.
Přísloví 24. - 14. Tak umění moudrosti duši tvé. Jestliže ji najdeš, onať bude mzda, a naděje tvá nebude vyťata.
Přísloví 24. - 15. Nečiniž úkladů, ó bezbožníče, příbytku spravedlivého, a nekaz odpočinutí jeho.
Přísloví 24. - 16. Nebo ač sedmkrát padá spravedlivý, však zase povstává, bezbožníci pak padají ve zlém.
Přísloví 24. - 17. Když by padl nepřítel tvůj, neraduj se, a když by klesl, nechať nepléše srdce tvé,
Přísloví 24. - 18. Aby snad nepopatřil Hospodin, a nelíbilo by se to jemu, a odvrátil by od něho hněv svůj.
Přísloví 24. - 19. Nehněvej se příčinou zlostníků, aniž následuj bezbožných.
Přísloví 24. - 20. Nebo zlý nebude míti odplaty; svíce bezbožných zhasne.
Přísloví 24. - 21. Boj se Hospodina, synu můj, i krále, a k neustavičným se nepřiměšuj.
Přísloví 24. - 22. Nebo v náhle nastane bída jejich, a pomstu obou těch kdo zná?
Přísloví 24. - 23. Také i toto moudrým náleží: Přijímati osobu v soudu není dobré.
Přísloví 24. - 24. Toho, kdož říká bezbožnému: Spravedlivý jsi, klnouti budou lidé, a v ošklivost jej vezmou národové.
Přísloví 24. - 25. Ale kteříž kárají, budou potěšeni, a přijde na ně požehnání dobrého.
Přísloví 24. - 26. Bude líbati rty toho, kdož mluví slova pravá.
Přísloví 24. - 27. Nastroj vně dílo své, a sprav je sobě na poli; potom také vystavíš dům svůj.
Přísloví 24. - 28. Nebývej svědkem všetečným proti bližnímu svému, aniž lahodně namlouvej rty svými.
Přísloví 24. - 29. Neříkej: Jakž mi učinil, tak mu učiním; odplatím muži tomu podlé skutku jeho.
Přísloví 24. - 30. Přes pole muže lenivého šel jsem, a přes vinici člověka nemoudrého,
Přísloví 24. - 31. A aj, porostlo všudy trním, přikryly všecko kopřivy, a ohrada kamenná její byla zbořená.
Přísloví 24. - 32. A vida to, posoudil jsem toho; vida, vzal jsem to k výstraze.
Přísloví 24. - 33. Maličko pospíš, maličko zdřímeš, maličko složíš ruce, abys poležel,
Přísloví 24. - 34. V tom přijde jako pocestný chudoba tvá, a nouze tvá jako muž zbrojný.
Přísloví 25. - 1. Jaké i tato jsou přísloví Šalomounova, kteráž shromáždili muži Ezechiáše, krále Judského:
Přísloví 25. - 2. Sláva Boží jest skrývati věc, ale sláva králů zpytovati věc.
Přísloví 25. - 3. Vysokosti nebes, a hlubokosti země, a srdce králů není žádného vystižení.
Přísloví 25. - 4. Jako když bys odjal trůsku od stříbra, ukáže se slevači nádoba čistá:
Přísloví 25. - 5. Tak když odejmeš bezbožného od oblíčeje králova, tedy utvrzen bude v spravedlnosti trůn jeho.
Přísloví 25. - 6. Nestavěj se za znamenitého před králem, a na místě velikých nestůj.
Přísloví 25. - 7. Nebo lépe jest, aťby řečeno bylo: Vstup sem, nežli abys snížen byl před knížetem; což vídávají oči tvé.
Přísloví 25. - 8. Nevcházej v svár kvapně, tak abys naposledy něčeho se nedopustil, kdyby tě zahanbil bližní tvůj.
Přísloví 25. - 9. Srovnej při svou s bližním svým, a tajné věci jiného nevyjevuj,
Přísloví 25. - 10. Aťby lehkosti neučinil ten, kdož by to slyšel, až by i zlá pověst tvá nemohla jíti nazpět.
Přísloví 25. - 11. Jablka zlatá s řezbami stříbrnými jest slovo propověděné případně.
Přísloví 25. - 12. Náušnice zlatá a ozdoba z ryzího zlata jest trestatel moudrý u toho, jenž poslouchá.
Přísloví 25. - 13. Jako studenost sněžná v čas žně, tak jest posel věrný těm, kteříž jej posílají; nebo duši pánů svých očerstvuje.
Přísloví 25. - 14. Jako oblakové a vítr bez deště, tak člověk, kterýž se chlubí darem lživým.
Přísloví 25. - 15. Snášelivostí nakloněn bývá vývoda, a jazyk měkký láme kosti.
Přísloví 25. - 16. Nalezneš-li med, jez, pokudž by dosti bylo tobě, abys snad nasycen jsa jím, nevyvrátil ho.
Přísloví 25. - 17. Zdržuj nohu svou od domu bližního svého, aby syt jsa tebe, neměl tě v nenávisti.
Přísloví 25. - 18. Kladivo a meč a střela ostrá jest každý, kdož mluví falešné svědectví proti bližnímu svému.
Přísloví 25. - 19. Zub vylomený a noha vytknutá jest doufání v převráceném v den úzkosti.
Přísloví 25. - 20. Jako ten, kdož svláčí oděv v čas zimy, a ocet lije k sanitru, tak kdož zpívá písničky srdci smutnému.
Přísloví 25. - 21. Jestliže by lačněl ten, jenž tě nenávidí, nakrm jej chlebem, a žíznil-li by, napoj jej vodou.
Přísloví 25. - 22. Nebo uhlí řeřavé shromáždíš na hlavu jeho, a Hospodin odplatí tobě.
Přísloví 25. - 23. Vítr půlnoční zplozuje déšť, a tvář hněvivá jazyk tajně utrhající.
Přísloví 25. - 24. Lépe jest bydliti v koutě na střeše,nežli s ženou svárlivou v domě společném.
Přísloví 25. - 25. Voda studená duši ustalé jest novina dobrá z země daleké.
Přísloví 25. - 26. Studnice nohami zakalená a pramen zkažený jest spravedlivý z místa svého před bezbožným vystrčený.
Přísloví 25. - 27. Jísti mnoho medu není dobře; tak zpytování slávy jejich není slavné.
Přísloví 25. - 28. Město rozbořené beze zdi jest muž, kterýž nemá moci nad duchem svým.
Přísloví 26. - 1. Jako sníh v létě, a jako déšť ve žni, tak nepřipadá na blázna čest.
Přísloví 26. - 2. Jako vrabec přenáší se, a vlaštovice létá, tak zlořečení bez příčiny nedojde.
Přísloví 26. - 3. Bič na koně, uzda na osla, a kyj na hřbet blázna.
Přísloví 26. - 4. Neodpovídej bláznu podlé bláznovství jeho, abys i ty jemu nebyl podobný.
Přísloví 26. - 5. Odpověz bláznu podlé bláznovství jeho, aby sám u sebe nebyl moudrý.
Přísloví 26. - 6. Jako by nohy osekal, bezpráví se dopouští ten, kdož svěřuje poselství bláznu.
Přísloví 26. - 7. Jakož nejednostejní jsou hnátové kulhavého, tak řeč v ústech bláznů.
Přísloví 26. - 8. Jako vložiti kámen do praku, tak jest, když kdo ctí blázna.
Přísloví 26. - 9. Trn, kterýž se dostává do rukou opilého, jest přísloví v ústech bláznů.
Přísloví 26. - 10. Veliký pán stvořil všecko, a dává odplatu bláznu, i odměnu přestupníkům.
Přísloví 26. - 11. Jakož pes navracuje se k vývratku svému, tak blázen opětuje bláznovství své.
Přísloví 26. - 12. Spatřil-li bys člověka, an jest moudrý sám u sebe, naděje o bláznu lepší jest než o takovém.
Přísloví 26. - 13. Říká lenoch: Lev lítý jest na cestě, lev jest v ulici.
Přísloví 26. - 14. Dvéře se obracejí na stežejích svých, a lenoch na lůži svém.
Přísloví 26. - 15. Schovává lenivý ruku svou za ňadra; těžko mu vztáhnouti ji k ústům svým.
Přísloví 26. - 16. Moudřejší jest lenivý u sebe sám, nežli sedm odpovídajících s soudem.
Přísloví 26. - 17. Psa za uši lapá, kdož odcházeje, hněvá se ne v své při.
Přísloví 26. - 18. Jako nesmyslný vypouští jiskry a šípy smrtelné,
Přísloví 26. - 19. Tak jest každý, kdož oklamává bližního, a říká: Zdaž jsem nežertoval?
Přísloví 26. - 20. Když není drev, hasne oheň; tak když nebude klevetníka, utichne svár.
Přísloví 26. - 21. Uhel mrtvý k roznícení, a drva k ohni, tak člověk svárlivý k roznícení svady.
Přísloví 26. - 22. Slova utrhače jako ubitých, ale však sstupují do vnitřností života.
Přísloví 26. - 23. Stříbrná trůska roztažená po střepě jsou rtové protivní a srdce zlé.
Přísloví 26. - 24. Rty svými za jiného se staví ten, jenž nenávidí, ale u vnitřnosti své skládá lest.
Přísloví 26. - 25. Když se ochotný ukáže řečí svou, nevěř mu; nebo sedmera ohavnost jest v srdci jeho.
Přísloví 26. - 26. Přikrývána bývá nenávist chytře, ale zlost její zjevena bývá v shromáždění.
Přísloví 26. - 27. Kdo jámu kopá, do ní upadá, a kdo valí kámen, na něj se obrací.
Přísloví 26. - 28. Člověk jazyka ošemetného v nenávisti má ponížené, a ústy úlisnými způsobuje pád.
Přísloví 27. - 1. Nechlub se dnem zítřejším, nebo nevíš, coť ten den přinese.
Přísloví 27. - 2. Nechať tě chválí jiní, a ne ústa tvá, cizí, a ne rtové tvoji.
Přísloví 27. - 3. Tíž má kamen, a váhu písek, ale hněv blázna těžší jest nad to obé.
Přísloví 27. - 4. Ukrutnátě věc hněv a prudká prchlivost, ale kdo ostojí před závistí?
Přísloví 27. - 5. Lepší jest domlouvání zjevné, než milování tajné.
Přísloví 27. - 6. Bezpečnější rány od přítele, než lahodná líbání nenávidícího.
Přísloví 27. - 7. Duše sytá pohrdá i medem, ale duši lačné každá hořkost sladká.
Přísloví 27. - 8. Jako pták zaletuje od hnízda svého, tak muž odchází od místa svého.
Přísloví 27. - 9. Mast a kadění obveseluje srdce; tak sladkost přítele víc než rada vlastní.
Přísloví 27. - 10. Přítele svého a přítele otce svého neopouštěj, a do domu bratra svého nechoď v čas bídy své; lepšíť jest soused blízký, než bratr daleký.
Přísloví 27. - 11. Buď moudrý, synu můj, a obvesel srdce mé, ať mám co odpovědíti tomu, kdož mi utrhá.
Přísloví 27. - 12. Opatrný vida zlé, vyhne se, ale hloupí předce jdouce, těžkosti docházejí.
Přísloví 27. - 13. Vezmi roucho toho, kterýž slíbil za cizího, a od toho, kdo za cizozemku slíbil, základ jeho.
Přísloví 27. - 14. Tomu, kdož dobrořečí příteli svému hlasem velikým, ráno vstávaje, za zlořečení počteno bude.
Přísloví 27. - 15. Kapání ustavičné v čas přívalu, a žena svárlivá rovní jsou sobě;
Přísloví 27. - 16. Kdož ji schovává, schovává vítr, a jako mast v pravici voněti bude.
Přísloví 27. - 17. Železo železem se ostří; tak muž zostřuje tvář přítele svého.
Přísloví 27. - 18. Kdo ostříhá fíku, jídá ovoce jeho; tak kdo ostříhá pána svého, poctěn bude.
Přísloví 27. - 19. Jakož u vodě tvář proti tváři se ukazuje, tak srdce člověka člověku.
Přísloví 27. - 20. Propast a zahynutí nebývají nasyceni, tak oči člověka nasytiti se nemohou.
Přísloví 27. - 21. Teglík stříbra a pec zlata zkušuje, tak člověka pověst chvály jeho.
Přísloví 27. - 22. Bys blázna i v stupě mezi krupami píchem zopíchal, neodejde od něho bláznovství jeho.
Přísloví 27. - 23. Pilně přihlídej k dobytku svému, pečuj o stáda svá.
Přísloví 27. - 24. Nebo ne na věky trvá bohatství, ani koruna do pronárodu.
Přísloví 27. - 25. Když zroste tráva, a ukazuje se bylina, tehdáž ať se shromažďuje seno s hor.
Přísloví 27. - 26. Beránkové budou k oděvu tvému, a záplata pole kozelci.
Přísloví 27. - 27. Nadto dostatek mléka kozího ku pokrmu tvému, ku pokrmu domu tvého, a živnosti děvek tvých.
Přísloví 28. - 1. Utíkají bezbožní, ač jich žádný nehoní, ale spravedliví jako mladý lev smělí jsou.
Přísloví 28. - 2. Pro přestoupení země mnoho knížat jejích, ale pro člověka rozumného a umělého trvánlivé bývá panování.
Přísloví 28. - 3. Muž chudý, kterýž utiská nuzné, podoben jest přívalu zachvacujícímu, za čímž nebývá chleba.
Přísloví 28. - 4. Kteří opouštějí zákon, chválí bezbožného, ale kteříž ostříhají zákona, velmi jsou jim na odpor.
Přísloví 28. - 5. Lidé zlí nesrozumívají soudu, ti pak, kteříž hledají Hospodina, rozumějí všemu.
Přísloví 28. - 6. Lepší jest chudý, kterýž chodí v upřímnosti své, než převrácený na kterékoli cestě, ačkoli jest bohatý.
Přísloví 28. - 7. Kdo ostříhá zákona, jest syn rozumný; kdož pak s žráči tovaryší, hanbu činí otci svému.
Přísloví 28. - 8. Kdo rozmnožuje statek svůj lichvou a úrokem, shromažďuje tomu, kdož by jej z milosti chudým rozděloval.
Přísloví 28. - 9. Kdo odvrací ucho své, aby neslyšel zákona, i modlitba jeho jest ohavností.
Přísloví 28. - 10. Kdo zavodí upřímé na cestu zlou, do jámy své sám vpadne, ale upřímí dědičně obdrží dobré.
Přísloví 28. - 11. Moudrý jest u sebe sám muž bohatý, ale chudý rozumný vystihá jej.
Přísloví 28. - 12. Když plésají spravedliví, velmi to pěkně sluší; ale když povstávají bezbožní, vyhledáván bývá člověk.
Přísloví 28. - 13. Kdo přikrývá přestoupení svá, nepovede se jemu šťastně; ale kdož je vyznává a opouští, milosrdenství důjde.
Přísloví 28. - 14. Blahoslavený člověk, kterýž se strachuje vždycky; ale kdož zatvrzuje srdce své, upadne ve zlé.
Přísloví 28. - 15. Lev řvoucí a nedvěd hladovitý jest panovník bezbožný nad lidem nuzným.
Přísloví 28. - 16. Kníže bez rozumu bývá veliký dráč, ale kdož v nenávisti má mrzký zisk, prodlí dnů.
Přísloví 28. - 17. Člověka, kterýž násilí činí krvi lidské, ani nad jamou, když utíká, žádný ho nezadrží.
Přísloví 28. - 18. Kdo chodí upřímě, zachován bude, převrácený pak na kterékoli cestě padne pojednou.
Přísloví 28. - 19. Kdo dělá zemi svou, nasycen bývá chlebem; ale kdož následuje zahalečů, nasycen bývá chudobou.
Přísloví 28. - 20. Muž věrný přispoří požehnání, ale kdož chvátá zbohatnouti, nebývá bez viny.
Přísloví 28. - 21. Přijímati osobu není dobré; nebo mnohý pro kus chleba neprávě činí.
Přísloví 28. - 22. Člověk závistivý chvátá k statku, nic nevěda, že nouze na něj přijde.
Přísloví 28. - 23. Kdo domlouvá člověku, potom spíše milost nalézá nežli ten, kterýž lahodí jazykem.
Přísloví 28. - 24. Kdo loupí otce svého a matku svou, a říká, že to není žádný hřích, tovaryš jest vražedlníka.
Přísloví 28. - 25. Vysokomyslný vzbuzuje svár, ale kdo doufá v Hospodina, hojnost míti bude.
Přísloví 28. - 26. Kdo doufá v srdce své, blázen jest; ale kdož chodí moudře, pomůže sobě.
Přísloví 28. - 27. Kdo dává chudému, nebude míti žádného nedostatku; kdož pak zakrývá oči své, bude míti množství zlořečení.
Přísloví 28. - 28. Když povstávají bezbožní, skrývá se člověk; ale když hynou, rozmnožují se spravedliví.
Přísloví 29. - 1. Člověk, kterýž často kárán bývaje, zatvrzuje šíji, rychle potřín bude, tak že neprospěje žádné lékařství.
Přísloví 29. - 2. Když se množí spravedliví, veselí se lid; ale když panuje bezbožník, vzdychá lid.
Přísloví 29. - 3. Muž, kterýž miluje moudrost, obveseluje otce svého; ale kdož se přitovaryšuje k nevěstkám, mrhá statek.
Přísloví 29. - 4. Král soudem upevňuje zemi, muž pak, kterýž béře dary, boří ji.
Přísloví 29. - 5. Člověk, kterýž pochlebuje příteli svému, rozprostírá sít před nohama jeho.
Přísloví 29. - 6. Výstupek bezbožného jest jemu osídlem, spravedlivý pak prozpěvuje a veselí se.
Přísloví 29. - 7. Spravedlivý vyrozumívá při nuzných, ale bezbožník nemá s to rozumnosti ani umění.
Přísloví 29. - 8. Muži posměvači zavozují město, ale moudří odvracují hněv.
Přísloví 29. - 9. Muž moudrý, kterýž se nesnadní s mužem bláznivým, buď že se pohne, buď že se směje, nemá pokoje.
Přísloví 29. - 10. Vražedlníci v nenávisti mají upřímého, ale upřímí pečují o duši jeho.
Přísloví 29. - 11. Všecken duch svůj vypouští blázen, ale moudrý na potom zdržuje jej.
Přísloví 29. - 12. Pána toho, kterýž rád poslouchá slov lživých, všickni služebníci jsou bezbožní.
Přísloví 29. - 13. Chudý a dráč potkávají se, obou dvou však oči osvěcuje Hospodin.
Přísloví 29. - 14. Krále toho, kterýž soudí právě nuzné, trůn na věky bývá utvrzen.
Přísloví 29. - 15. Metla a kárání dává moudrost, ale dítě sobě volné k hanbě přivodí matku svou.
Přísloví 29. - 16. Když se rozmnožují bezbožní, rozmnožuje se převrácenost, a však spravedliví spatřují pád jejich.
Přísloví 29. - 17. Tresci syna svého, a přineseť odpočinutí, a způsobí rozkoš duši tvé.
Přísloví 29. - 18. Když nebývá vidění, rozptýlen bývá lid; kdož pak ostříhá zákona, blahoslavený jest.
Přísloví 29. - 19. Slovy nebývá napraven služebník; nebo rozuměje, však neodpoví.
Přísloví 29. - 20. Spatřil-li bys člověka, an jest kvapný v věcech svých, lepší jest naděje o bláznu, než o takovém.
Přísloví 29. - 21. Kdo rozkošně chová z dětinství služebníka svého, naposledy bude syn.
Přísloví 29. - 22. Člověk hněvivý vzbuzuje svár, a prchlivý mnoho hřeší.
Přísloví 29. - 23. Pýcha člověka snižuje jej, ale chudý duchem dosahuje slávy.
Přísloví 29. - 24. Kdo má spolek s zlodějem, v nenávisti má duši svou; zlořečení slyší, však neoznámí.
Přísloví 29. - 25. Strašlivý člověk klade sobě osídlo, ale kdo doufá v Hospodina, bývá povýšen.
Přísloví 29. - 26. Mnozí hledají tváři pánů, ješto od Hospodina jest soud jednoho každého.
Přísloví 29. - 27. Ohavností spravedlivým jest muž nepravý, ohavností pak bezbožnému, kdož upřímě kráčí.
Přísloví 30. - 1. Slova Agura, syna Jáke. Sepsání řečí muže toho k Itielovi, k Itielovi a Uchalovi.
Přísloví 30. - 2. Jistě žeť jsem hloupější nad jiné, tak že rozumnosti člověka obecného nemám,
Přísloví 30. - 3. Aniž jsem se naučil moudrosti, a umění svatých neumím.
Přísloví 30. - 4. Kdo vstoupil v nebe, i sstoupil? Kdo sebral vítr do hrstí svých? Kdo shrnul vody v roucho své? Kdo upevnil všecky končiny země? Které jméno jeho, a jaké jméno syna jeho, víš-li?
Přísloví 30. - 5. Všeliká výmluvnost Boží přečištěná jest; onť jest štít doufajících v něho.
Přísloví 30. - 6. Nepřidávej k slovům jeho, aby tě nekáral, a byl bys ve lži postižen.
Přísloví 30. - 7. Dvou věcí žádám od tebe, neoslýchejž mne, prvé než umru:
Přísloví 30. - 8. Marnost a slovo lživé vzdal ode mne, chudoby neb bohatství nedávej mi, živ mne pokrmem vedlé potřeby mé,
Přísloví 30. - 9. Abych snad nasycen jsa, tě nezapřel, a neřekl: Kdo jest Hospodin? a abych zchudna, nekradl, a nebral naprázdno jména Hospodina Boha svého.
Přísloví 30. - 10. Nesoč na služebníka před pánem jeho, aťby nezlořečil, a ty abys nehřešil.
Přísloví 30. - 11. Jest pokolení, kteréž otci svému zlořečí, a matce své nedobrořečí.
Přísloví 30. - 12. Jest pokolení čisté samo u sebe, ačkoli od nečistot svých není obmyto.
Přísloví 30. - 13. Jest pokolení, jehož vysoké jsou oči, a víčka jeho jsou vyzdvižená.
Přísloví 30. - 14. Jest pokolení, jehož zubové jsou mečové, a třenovní zubové jeho nožové, k zžírání chudých na zemi a nuzných na světě.
Přísloví 30. - 15. Pijavice má dvě dcery říkající: Dej, dej. Tři věci nebývají nasyceny, anobrž čtyry, kteréž nikdy neřeknou: Dosti:
Přísloví 30. - 16. Peklo a život neplodné, země též nebývá nasycena vodou, a oheň neříká: Dosti.
Přísloví 30. - 17. Oko, kteréž se posmívá otci, a pohrdá poslušenstvím matky, vyklubí krkavci potoční, aneb snědí je orličata.
Přísloví 30. - 18. Tři tyto věci skryty jsou přede mnou, nýbrž čtyry, kterýchž neznám:
Přísloví 30. - 19. Cesty orlice v povětří, cesty hada na skále, cesty lodí u prostřed moře, a cesty muže při panně.
Přísloví 30. - 20. Takováž jest cesta ženy cizoložné: Jí, a utře ústa svá, a dí: Nepáchala jsem nepravosti.
Přísloví 30. - 21. Pode třmi věcmi pohybuje se země, anobrž pod čtyřmi, jichž nemůž snésti:
Přísloví 30. - 22. Pod služebníkem, když kraluje, a bláznem, když se nasytí chleba;
Přísloví 30. - 23. Pod omrzalou, když se vdá, a děvkou, když dědičkou bývá paní své.
Přísloví 30. - 24. Čtyry tyto věci jsou malé na zemi, a však jsou moudřejší nad mudrce:
Přísloví 30. - 25. Mravenci, lid nesilný, kteříž však připravují v létě pokrm svůj;
Přísloví 30. - 26. Králíkové, lid nesilný, kteříž však stavějí v skále dům svůj;
Přísloví 30. - 27. Krále nemají kobylky, a však vycházejí po houfích všecky;
Přísloví 30. - 28. Pavouk rukama dělá, a bývá na palácích královských.
Přísloví 30. - 29. Tři tyto věci udatně vykračují, anobrž čtyry, kteréž zmužile chodí:
Přísloví 30. - 30. Lev nejsilnější mezi zvířaty, kterýž neustupuje před žádným;
Přísloví 30. - 31. Přepásaný na bedrách kůň neb kozel, a král, proti němuž žádný nepovstává.
Přísloví 30. - 32. Jestliže jsi bláznil, vynášeje se, a myslil-lis zle, ruku na ústa polož.
Přísloví 30. - 33. Kdo tluče smetanu, stlouká máslo, a stiskání nosu vyvodí krev, tak popouzení k hněvu vyvodí svár.
Přísloví 31. - 1. Slova proroctví Lemuele krále, kterýmž vyučovala jej matka jeho.
Přísloví 31. - 2. Co dím, synu můj, co, synu života mého? Co, řku, dím, synu slibů mých?
Přísloví 31. - 3. Nedávej ženám síly své, ani cest svých těm, kteréž k zahynutí přivodí krále.
Přísloví 31. - 4. Ne králům, ó Lemueli, ne králům náleží píti víno, a ne pánům žádost nápoje opojného,
Přísloví 31. - 5. Aby pije, nezapomněl na ustanovení, a nezměnil pře všech lidí ssoužených.
Přísloví 31. - 6. Dejte nápoj opojný hynoucímu, a víno těm, kteříž jsou truchlivého ducha,
Přísloví 31. - 7. Ať se napije, a zapomene na chudobu svou, a na trápení své nezpomíná více.
Přísloví 31. - 8. Otevři ústa svá za němého, v při všech oddaných k smrti,
Přísloví 31. - 9. Otevři, řku, ústa svá, suď spravedlivě, a veď při chudého a nuzného.
Přísloví 31. - 10. Ženu statečnou kdo nalezne? Nebo daleko nad perly cena její.
Přísloví 31. - 11. Dověřuje se jí srdce muže jejího; nebo tu kořistí nebude nedostatku.
Přísloví 31. - 12. Dobře činí jemu a ne zle, po všecky dny života svého.
Přísloví 31. - 13. Hledá pilně vlny a lnu, a dělá šťastně rukama svýma.
Přísloví 31. - 14. Jest podobná lodi kupecké, zdaleka přiváží pokrm svůj.
Přísloví 31. - 15. Kterážto velmi ráno vstávajíc, dává pokrm čeledi své, a podíl náležitý děvkám svým.
Přísloví 31. - 16. Rozsuzuje pole, a ujímá je; z výdělku rukou svých štěpuje i vinici.
Přísloví 31. - 17. Přepasuje silou bedra svá, a zsiluje ramena svá.
Přísloví 31. - 18. Zakouší, jak jest užitečné zaměstknání její; ani v noci nehasne svíce její.
Přísloví 31. - 19. Rukama svýma sahá k kuželi, a prsty svými drží vřeteno.
Přísloví 31. - 20. Ruku svou otvírá chudému, a ruce své vztahuje k nuznému.
Přísloví 31. - 21. Nebojí se za čeled svou v čas sněhu; nebo všecka čeled její obláčí se v roucho dvojnásobní.
Přísloví 31. - 22. Koberce dělá sobě z kmentu, a z zlatohlavu jest oděv její.
Přísloví 31. - 23. Patrný jest v branách manžel její, když sedá s staršími země.
Přísloví 31. - 24. Plátno drahé dělá, a prodává; též i pasy prodává kupci.
Přísloví 31. - 25. Síla a krása oděv její, nestará se o časy potomní.
Přísloví 31. - 26. Ústa svá otvírá k moudrosti, a naučení dobrotivosti v jazyku jejím.
Přísloví 31. - 27. Spatřuje obcování čeledi své, a chleba zahálky nejí.
Přísloví 31. - 28. Povstanouce synové její, blahoslaví ji; manžel její také chválí ji,
Přísloví 31. - 29. Říkaje: Mnohé ženy statečně sobě počínaly, ty pak převyšuješ je všecky.
Přísloví 31. - 30. Oklamavatelná jest příjemnost a marná krása; žena, kteráž se bojí Hospodina, tať chválena bude.
Přísloví 31. - 31. Dejtež takové z ovoce rukou jejích, a nechať ji chválí v branách skutkové její.
Kazatel 1. - 1. Slova kazatele syna Davidova, krále v Jeruzalémě.
Kazatel 1. - 2. Marnost nad marnostmi, řekl kazatel, marnost nad marnostmi, a všecko marnost.
Kazatel 1. - 3. Jaký užitek má člověk ze všelijaké práce své, kterouž vede pod sluncem?
Kazatel 1. - 4. Věk pomíjí, a jiný věk nastává, ačkoli země na věky trvá.
Kazatel 1. - 5. Vychází slunce, i zapadá slunce, a k místu svému chvátá, kdež vychází.
Kazatel 1. - 6. Jde ku poledni, a obrací se na půlnoci, sem i tam se toče, chodí vítr, a okolky svými navracuje se vítr.
Kazatel 1. - 7. Všecky řeky jdou do moře, a však se moře nepřeplňuje; do místa, do něhož tekou řeky, navracují se, aby zase odtud vycházely.
Kazatel 1. - 8. Všecky věci jsou plné zaneprázdnění, aniž může člověk vymluviti; nenasytí se oko hleděním, aniž se naplní ucho slyšením.
Kazatel 1. - 9. Což bylo, jest to, což býti má; a což se nyní děje, jest to, což se díti bude; aniž jest co nového pod sluncem.
Kazatel 1. - 10. Jest-liž jaká věc, o níž by říci mohl: Pohleď, toť jest cosi nového? Ano již to bylo před věky, kteříž byli před námi.
Kazatel 1. - 11. Není paměti prvních věcí, aniž také potomních, kteréž budou, památka zůstane u těch, jenž potom nastanou.
Kazatel 1. - 12. Já kazatel byl jsem králem nad Izraelem v Jeruzalémě,
Kazatel 1. - 13. A přiložil jsem mysl svou k tomu, jak bych vyhledati a vystihnouti mohl rozumností svou všecko to, což se děje pod nebem. (Takové bídné zaměstknání dal Bůh synům lidským, aby se jím bědovali.)
Kazatel 1. - 14. Viděl jsem všecky skutky, dějící se pod sluncem, a aj, všecko jest marnost a trápení ducha.
Kazatel 1. - 15. Což křivého jest, nemůže se zpřímiti, a nedostatkové nemohou sečteni býti.
Kazatel 1. - 16. Protož tak jsem myslil v srdci svém, řka: Aj, já zvelebil jsem a rozšířil moudrost nade všecky, kteříž byli přede mnou v Jeruzalémě, a srdce mé dosáhlo množství moudrosti a umění.
Kazatel 1. - 17. I přiložil jsem mysl svou, abych poznal moudrost a umění, nemoudrost i bláznovství, ale shledal jsem, že i to jest trápení ducha.
Kazatel 1. - 18. Nebo kde jest mnoho moudrosti, tu mnoho hněvu; a kdož rozmnožuje umění, rozmnožuje bolest.
Kazatel 2. - 1. Řekl jsem opět srdci svému: Nuže nyní zkusím tě v veselí, užívejž tedy dobrých věcí. A hle, i to marnost.
Kazatel 2. - 2. Smíchu jsem řekl: Blázníš, a veselí: Co to děláš?
Kazatel 2. - 3. Přemyšloval jsem v srdci svém, abych povoloval u víně tělu svému, srdce však své spravuje moudrostí, a přídržel se bláznovství dotud, až bych zkusil, co by lepšího bylo synům lidským, aby činili pod nebem v počtu dnů života svého.
Kazatel 2. - 4. Veliké jsem skutky činil, vystavěl jsem sobě domy, štípil jsem sobě vinice.
Kazatel 2. - 5. Vzdělal jsem sobě zahrady a štěpnice, a štípil jsem v nich stromy všelijakého ovoce.
Kazatel 2. - 6. Nadělal jsem sobě rybníků, abych svlažoval jimi les plodící dříví.
Kazatel 2. - 7. Najednal jsem sobě služebníků a děvek, a měl jsem čeled v domě svém; k tomu i stáda skotů a bravů veliká měl jsem nade všecky, kteříž byli přede mnou v Jeruzalémě.
Kazatel 2. - 8. Nahromáždil jsem sobě také stříbra a zlata a klínotů od králů a krajin; způsobil jsem sobě zpěváky a zpěvakyně i jiné rozkoše synů lidských a nástroje muzické rozličné.
Kazatel 2. - 9. A tak velikým jsem učiněn, a zrostl jsem nade všecky, kteříž přede mnou byli v Jeruzalémě; nadto moudrost má zůstávala při mně.
Kazatel 2. - 10. A čehožkoli žádaly oči mé, nezbránil jsem jim, aniž jsem zbraňoval srdci svému jakého veselí; srdce mé zajisté veselilo se ze vší práce mé, a to byl podíl můj ze vší práce mé.
Kazatel 2. - 11. Ale jakž jsem se ohlédl na všecky skutky své, kteréž činily ruce mé, a na práci úsilně vedenou, a aj, všecko marnost a trápení ducha, a že nic není užitečného pod sluncem.
Kazatel 2. - 12. Pročež obrátil jsem se, abych spatřoval moudrost a nemoudrost, i bláznovství. (Nebo co by člověk spravil, chtěje následovati krále? To, což již jiní spravili.)
Kazatel 2. - 13. I viděl jsem, že jest užitečnější moudrost než bláznovství, tak jako jest užitečnější světlo nežli temnost.
Kazatel 2. - 14. Moudrý má oči v hlavě své, blázen pak ve tmách chodí; a však poznal jsem, že jednostejné příhody všechněm se přiházejí.
Kazatel 2. - 15. Protož jsem řekl v srdci svém: Máliť mi se tak díti, jako se děje bláznu, pročež jsem tedy moudrostí předčil? A tak řekl jsem v srdci svém: I to jest marnost.
Kazatel 2. - 16. Nebo není památka moudrého jako i blázna na věky, proto že to, což nyní jest, ve dnech budoucích všecko v zapomenutí přichází, a že jakož umírá moudrý, tak i blázen.
Kazatel 2. - 17. Pročež mrzí mne tento život; nebo semi nelíbí nic, což se děje pod sluncem, poněvadž všecky věci jsou marnost a trápení ducha.
Kazatel 2. - 18. Ano mrzí mne i všecka práce má, kterouž jsem vedl pod sluncem proto že jí zanechati musím člověku, kterýž bude po mně.
Kazatel 2. - 19. A kdo ví, bude-li moudrý, či blázen? A však panovati bude nade vší prací mou,kterouž jsem vedl, a v níž jsem moudrý byl pod sluncem. A i to marnost.
Kazatel 2. - 20. I přišel jsem na to, abych pochybil v srdci svém o vší práci, kterouž jsem konal, a v níž jsem moudrý byl pod sluncem.
Kazatel 2. - 21. Mnohý zajisté člověk pracuje moudře, uměle a spravedlivě, a však jinému, kterýž nepracoval o tom, nechává toho za podíl jemu, ješto i to jest marnost a bídná věc.
Kazatel 2. - 22. Nebo co má člověk ze vší práce své a z kvaltování srdce svého, kteréž snáší pod sluncem,
Kazatel 2. - 23. Poněvadž všickni dnové jeho bolestní, a zaměstknání jeho hněv, tak že ani v noci neodpočívá srdce jeho? A i to marnost.
Kazatel 2. - 24. Zdaliž není to chvalitebné při člověku, jísti a píti, a učiniti životu svému pohodlí z práce své? Ač i to také viděl jsem, že z ruky Boží pochází.
Kazatel 2. - 25. Nebo kdož by jísti a užívati měl toho nežli já?
Kazatel 2. - 26. Člověku zajisté, kterýž se líbí jemu, dává moudrost, umění a veselí; hříšníku pak dává trápení, aby shromažďoval a hrnul, čehož by zanechal tomu, kterýž se líbí Bohu. I to také jest marnost a trápení ducha.
Kazatel 3. - 1. Všeliká věc má jistý čas, a každé předsevzetí pod nebem svou chvíli.
Kazatel 3. - 2. Jest čas rození i čas umírání, čas sázení a čas vykopání, což vsazeno bývá;
Kazatel 3. - 3. Čas mordování a čas hojení, čas boření a čas stavení;
Kazatel 3. - 4. Čas pláče a čas smíchu, čas smutku a čas proskakování;
Kazatel 3. - 5. Čas rozmítání kamení a čas shromažďování kamení, čas objímání a čas vzdálení se od objímání;
Kazatel 3. - 6. Čas hledání a čas ztracení, čas chování a čas zavržení;
Kazatel 3. - 7. Čas roztrhování a čas sšívání, čas mlčení a čas mluvení;
Kazatel 3. - 8. Čas milování a čas nenávidění, čas boje a čas pokoje.
Kazatel 3. - 9. Co tedy má ten, kdo práci vede, z toho, o čemž pracuje?
Kazatel 3. - 10. Viděl jsem zaměstknání, kteréž dal Bůh synům lidským, aby se jím trápili.
Kazatel 3. - 11. Sám všecko činí ušlechtile časem svým, nýbrž i žádost světa dal v srdce jejich, aby nestihal člověk díla toho, kteréž dělá Bůh, ani počátku ani konce.
Kazatel 3. - 12. Odtud seznávám, že nic lepšího nemají, než aby se veselili, a činili dobře v životě svém,
Kazatel 3. - 13. Ač i to, když všeliký člověk jí a pije, a užívá dobrých věcí ze všelijaké práce své, jest dar Boží.
Kazatel 3. - 14. Znám, že cožkoli činí Bůh, to trvá na věky; nemůže se k tomu nic přidati, ani od toho co odjíti. A činí to Bůh, aby se báli oblíčeje jeho.
Kazatel 3. - 15. To, což bylo, i nyní jest, a což bude, již bylo; nebo Bůh obnovuje to, což pominulo.
Kazatel 3. - 16. Přesto viděl jsem ještě pod sluncem na místě soudu bezbožnost, a na místě spravedlnosti nespravedlnost.
Kazatel 3. - 17. I řekl jsem v srdci svém: Budeť Bůh spravedlivého i bezbožného souditi; nebo tam bude čas každému předsevzetí i každému skutku.
Kazatel 3. - 18. Řekl jsem v srdci svém o způsobu synů lidských, že jim ukázal Bůh, aby viděli, že jsou podobni hovadům.
Kazatel 3. - 19. Případnost synů lidských a případnost hovad jest případnost jednostejná. Jakož umírá ono, tak umírá i on, a dýchání jednostejné všickni mají, aniž co napřed má člověk před hovadem; nebo všecko jest marnost.
Kazatel 3. - 20. Obé to jde k místu jednomu; obé jest z prachu, obé také zase navracuje se do prachu.
Kazatel 3. - 21. Kdo to zná, že duch synů lidských vstupuje zhůru, a duch hovadí že sstupuje pod zemi?
Kazatel 3. - 22. Protož spatřil jsem, že nic není lepšího, než veseliti se člověku v skutcích svých, poněvadž to jest podíl jeho. Nebo kdo jej k tomu přivede, aby poznati mohl to, což jest budoucího po něm?
Kazatel 4. - 1. Opět obrátiv se, i viděl jsem všeliká ssoužení, kteráž se dějí pod sluncem, a aj, slzy křivdu trpících, ješto nemají potěšitele, ani moci k vyjití z ruky těch, kteříž je ssužují, a nemají potěšitele.
Kazatel 4. - 2. Protož já chválil jsem mrtvé, kteříž již zemřeli, více nežli živé, kteříž jsou živi až po dnes.
Kazatel 4. - 3. Nýbrž nad oba tyto šťastnější jest ten, kterýž ještě nebyl, a neviděl skutku zlého, dějícího se pod sluncem.
Kazatel 4. - 4. Nebo spatřil jsem všelikou práci a každé dobré dílo, že jest k závisti jedněch druhým. I to také jest marnost a trápení ducha.
Kazatel 4. - 5. Blázen skládá ruce své, a jí maso své, říkaje:
Kazatel 4. - 6. Lepší jest plná hrst s odpočinutím,nežli přehršlí plné s prací a trápením ducha.
Kazatel 4. - 7. Opět obrátiv se, viděl jsem jinou marnost pod sluncem:
Kazatel 4. - 8. Jest samotný někdo, nemaje žádného, ani syna, ani bratra, a však není konce všeliké práci jeho, ani oči jeho nemohou se nasytiti bohatství. Nepomyslí: Komu já pracuji, tak že i životu svému ujímám pohodlí? I to také jest marnost a bídné zaneprázdnění.
Kazatel 4. - 9. Lépeť jest dvěma než jednomu; mají zajisté dobrý užitek z práce své.
Kazatel 4. - 10. Nebo padne-li který z nich, druhý pozdvihne tovaryše svého. Běda tedy samotnému, když by padl; nebo nemá druhého, aby ho pozdvihl.
Kazatel 4. - 11. Také budou-li dva spolu ležeti, zahřejí se, ale jeden jak se zahřeje?
Kazatel 4. - 12. Ovšem, jestliže by se kdo jednoho zmocniti chtěl, dva postaví se proti němu; ano trojnásobní provázek nesnadně se přetrhne.
Kazatel 4. - 13. Lepší jest dítě chudé a moudré, než král starý a blázen, kterýž neumí již ani napomenutí přijímati,
Kazatel 4. - 14. Ačkoli z žaláře vychází, aby kraloval, nýbrž i v království svém může na chudobu přijíti.
Kazatel 4. - 15. Viděl jsem všecky živé, kteříž chodí pod sluncem, ani se přídrželi pacholete, potomka onoho, kterýž měl kralovati místo něho.
Kazatel 4. - 16. Nebývalo konce té vrtkosti všeho lidu, jakž toho, kterýž byl před nimi, takž ani potomci nebudou se těšiti z něho. Protož i to jest marnost a trápení ducha.
Kazatel 5. - 1. Ostříhej nohy své, když jdeš do domu Božího, a buď hotovější k slyšení nežli k dávání obětí bláznů; nebo oni neznají toho, že zle činí.
Kazatel 5. - 2. Nebývej rychlý k mluvení, ani srdce tvé kvapné k vynášení slova před oblíčejem Božím, poněvadž Bůh jest na nebi, a ty na zemi; protož nechť jsou slova tvá nemnohá.
Kazatel 5. - 3. Nebo jakož přichází sen z velikého pracování, tak hlas blázna z množství slov.
Kazatel 5. - 4. Když bys učinil slib Bohu, neprodlévej ho splniti, nebo nemá líbosti v blázních. Cožkoli slíbíš, splň.
Kazatel 5. - 5. Lépe jest, abys nesliboval, než abys slibě, neplnil.
Kazatel 5. - 6. Nedopouštěj ústům svým, aby k hříchu přivodila tělo tvé, aniž říkej před andělem, že to jest poblouzení. Proč máš hněvati Boha řečí svou, kterýž by na zkázu přivedl dílo rukou tvých?
Kazatel 5. - 7. Nebo kdež jest mnoho snů, tu i marnosti a slova mnohá, ale ty Boha se boj.
Kazatel 5. - 8. Jestliže bys nátisk chudého a zadržení soudu a spravedlnosti spatřil v krajině, nediv se té věci; nebo vyšší vysokého šetří, a ještě vyšší nad nimi.
Kazatel 5. - 9. Zemský pak obchod u všech přední místo má; i král rolí slouží.
Kazatel 5. - 10. Kdo miluje peníze, nenasytí se penězi; a kdo miluje hojnost, nebude míti užitku. I to jest marnost.
Kazatel 5. - 11. Kde jest mnoho statku, mnoho bývá i těch, kteříž jedí jej. Jakýž tedy má užitek pán jeho? Jediné, že očima svýma hledí na něj.
Kazatel 5. - 12. Sladký jest sen pracovitému, jez on málo neb mnoho, ale sytost bohatého nedopouští mu spáti.
Kazatel 5. - 13. Jest přebídná věc, kterouž jsem viděl pod sluncem: Bohatství nachované tomu, kdož je má, k jeho zlému.
Kazatel 5. - 14. Nebo hyne bohatství takové pro zlou správu; syn, kteréhož zplodí, nebude míti v ruce své ničeho.
Kazatel 5. - 15. Jakž vyšel z života matky své nahý, tak zase odchází, jakž přišel, aniž čeho odnáší z práce své, což by vzal v ruku svou.
Kazatel 5. - 16. A toť jest také přebídná věc, že rovně, jakž přišel, tak odjíti musí. Protož jaký užitek míti bude toho, že pracoval u vítr?
Kazatel 5. - 17. K tomu, že po všecky dny své v temnostech jídal, s mnohým zůřením, nemocí a hněvem?
Kazatel 5. - 18. Aj, toť jsem já spatřil, že dobrá a čistá jest věc jísti a píti a užívati pohodlí ze vší práce své, kterouž kdo vede pod sluncem v počtu dnů života svého, kteréž dal jemu Bůh, nebo to jest podíl jeho;
Kazatel 5. - 19. A že kterémukoli člověku dal Bůh bohatství a zboží, a dopustil, aby užíval jich, a bral díl svůj, a veselil se z práce své, to jest dar Boží.
Kazatel 5. - 20. Nebo nebude mnoho pamatovati na dny života svého, proto že Bůh jemu přeje veselí srdce jeho.
Kazatel 6. - 1. Jest bídná věc, kterouž jsem viděl pod sluncem, a lidem obyčejná:
Kazatel 6. - 2. Kterému člověku dal Bůh bohatství a zboží i slávu, tak že nemá nedostatku duše jeho v ničemž, čehokoli žádá, a však nedopouští mu Bůh užívati těch věcí, ale jiný leckdos sžíře to, a toť jest marnost a bídná věc.
Kazatel 6. - 3. Zplodil-li by kdo sto synů, a byl by živ mnoho let, jakkoli rozmnoženi jsou dnové let jeho, nebyl-li život jeho nasycen dobrými věcmi, a neměl by ani pohřbu, pravím, že šťastnější jest nedochůdče nežli on.
Kazatel 6. - 4. Nebo ono v zmaření přicházeje, do temností odchází, a jméno jeho temnostmi přikryto bývá.
Kazatel 6. - 5. Nýbrž ani slunce nevídá, aniž čeho poznává, a tak odpočinutí má lepší nežli onen.
Kazatel 6. - 6. A byť pak byl živ dva tisíce let, a pohodlí by neužil, zdaliž k jednomu místu všickni neodcházejí?
Kazatel 6. - 7. Všecka práce člověka jest pro ústa jeho, a však duše jeho nemůže se nasytiti.
Kazatel 6. - 8. Nebo co má více moudrý nežli blázen? A co chudý, kterýž se umí chovati mezi lidmi?
Kazatel 6. - 9. Lépe jest viděti nežli žádati, ale i to jest marnost a trápení ducha.
Kazatel 6. - 10. Čímžkoli jest, dávno jest tím nazván, a známé bylo, že člověk býti měl, a že se nebude moci souditi s silnějším, nežli jest sám.
Kazatel 6. - 11. A poněvadž předsevzetí mnohá rozmnožují marnost, co na tom má člověk?
Kazatel 6. - 12. Nebo kdo ví, co by bylo dobrého člověku v tomto životě, v počtu dnů marného života jeho, kteříž pomíjejí jako stín? Aneb kdo oznámí člověku, co se díti bude po něm pod sluncem?
Kazatel 7. - 1. Lepší jest jméno dobré nežli mast výborná, a den smrti než den narození člověka.
Kazatel 7. - 2. Lépe jest jíti do domu zámutku, nežli jíti do domu hodování, pro dokonání každého člověka, a kdož jest živ, složí to v srdci svém.
Kazatel 7. - 3. Lepší jest horlení nežli smích; nebo zůřivá tvář polepšuje srdce.
Kazatel 7. - 4. Srdce moudrých v domě zámutku, ale srdce bláznů v domě veselí.
Kazatel 7. - 5. Lépe jest slyšeti žehrání moudrého,nežli aby někdo poslouchal písně bláznů.
Kazatel 7. - 6. Nebo jako praštění trní pod hrncem, tak smích blázna. A i to jest marnost.
Kazatel 7. - 7. Ssužování zajisté k bláznovství přivodí moudrého, a dar oslepuje srdce.
Kazatel 7. - 8. Lepší jest skončení věci nežli počátek její; lepší jest dlouho čekající nežli vysokomyslný.
Kazatel 7. - 9. Nebuď kvapný v duchu svém k hněvu; nebo hněv v lůnu bláznů odpočívá.
Kazatel 7. - 10. Neříkej: Čím jest to, že dnové první lepší byli nežli tito? Nebo bys se nemoudře na to vytazoval.
Kazatel 7. - 11. Dobrá jest moudrost s statkem, a velmi užitečná těm, kteříž vidí slunce;
Kazatel 7. - 12. Nebo v stínu moudrosti a v stínu stříbra odpočívají. A však přednější jest umění moudrosti, přináší život těm, kdož ji mají.
Kazatel 7. - 13. Hleď na skutky Boží. Nebo kdo může zpřímiti to, což on zkřivil?
Kazatel 7. - 14. V den dobrý užívej dobrých věcí, a v den zlý buď bedliv; nebo i to naproti onomu učinil Bůh z té příčiny, aby nenalezl člověk po něm ničeho.
Kazatel 7. - 15. Všecko to viděl jsem za dnů marnosti své: Bývá spravedlivý, kterýž hyne s spravedlností svou; tolikéž bývá bezbožný, kterýž dlouho živ jest v zlosti své.
Kazatel 7. - 16. Nebývej příliš spravedlivý, aniž buď příliš moudrý. Proč máš na zkázu přicházeti?
Kazatel 7. - 17. Nebuď příliš starostlivý, aniž bývej bláznem. Proč máš umírati dříve času svého?
Kazatel 7. - 18. Dobréť jest, abys se onoho přídržel, a tohoto se nespouštěl; nebo kdo se bojí Boha, ujde všeho toho.
Kazatel 7. - 19. Moudrost posiluje moudrého nad desatero knížat, kteříž jsou v městě.
Kazatel 7. - 20. Není zajisté člověka spravedlivého na zemi, kterýž by činil dobře a nehřešil.
Kazatel 7. - 21. Také ne ke všechněm slovům, kteráž mluví lidé, přikládej mysli své, poněvadž nemáš dbáti, by i služebník tvůj zlořečil tobě.
Kazatel 7. - 22. Neboť ví srdce tvé, že jsi i ty častokrát zlořečil jiným.
Kazatel 7. - 23. Všeho toho zkusil jsem moudrostí, a řekl jsem: Budu moudrým, ale moudrost vzdálila se ode mne.
Kazatel 7. - 24. Což pak vzdálené a velmi hluboké jest, kdož to najíti může?
Kazatel 7. - 25. Všecko jsem přeběhl myslí svou, abych poznal a vyhledal, i vynalezl moudrost a rozumnost, a abych poznal bezbožnost, bláznovství a nemoudrost i nesmyslnost.
Kazatel 7. - 26. I našel jsem věc hořčejší nad smrt, ženu, jejíž srdce tenata, a ruce její okovy. Kdož se líbí Bohu, zachován bývá od ní, ale hříšník bývá od ní jat.
Kazatel 7. - 27. Pohleď, to jsem shledal, (praví kazatel), jedno proti druhému stavěje, abych nalezl umění,
Kazatel 7. - 28. Čeho pak přesto hledala duše má, však jsem nenalezl: Muže jednoho z tisíce našel jsem, ale ženy mezi tolika jsem nenalezl.
Kazatel 7. - 29. Obzvláštně pohleď i na to, což jsem nalezl: Že učinil Bůh člověka dobrého, ale oni následovali smyšlínek rozličných.
Kazatel 7. - 30. Kdo se může vrovnati moudrému, a kdo může vykládati všelikou věc?
Kazatel 8. - 1. Moudrost člověka osvěcuje oblíčej jeho, a nestydatost tváři jeho proměňuje.
Kazatel 8. - 2. Jáť radím: Výpovědi královské ostříhej, a však podlé přísahy Boží.
Kazatel 8. - 3. Nepospíchej odjíti od tváři jeho, aniž trvej v zpouře; nebo cožť by koli chtěl, učinil by.
Kazatel 8. - 4. Nebo kde slovo královské, tu i moc jeho, a kdo dí jemu: Co děláš?
Kazatel 8. - 5. Kdo ostříhá přikázaní, nezví o ničem zlém. I čas i příčiny zná srdce moudrého.
Kazatel 8. - 6. Nebo všeliké předsevzetí má čas a příčiny. Ale i to neštěstí veliké člověka se přídrží,
Kazatel 8. - 7. Že neví, co budoucího jest. Nebo jak se stane, kdo mu oznámí?
Kazatel 8. - 8. Není člověka, kterýž by moci měl nad životem, aby zadržel duši, aniž má moc nade dnem smrti; nemá ani braně v tom boji, aniž vysvobodí bezbožnost bezbožného.
Kazatel 8. - 9. Ve všem tom viděl jsem, přiloživ mysl svou ke všemu tomu, co se děje pod sluncem, že časem panuje člověk nad člověkem k jeho zlému.
Kazatel 8. - 10. A tehdáž viděl jsem bezbožné pohřbené, že se zase navrátili, ale kteříž z místa svatého odešli, v zapomenutí dáni jsou v městě tom, v kterémž dobře činili. I to také jest marnost.
Kazatel 8. - 11. Nebo že ne i hned ortel dochází pro skutek zlý, protož vroucí jest k tomu srdce synů lidských, aby činili zlé věci.
Kazatel 8. - 12. A ačkoli hříšník činí zle na stokrát, a vždy se mu odkládá, já však vím, že dobře bude bojícím se Boha, kteříž se bojí oblíčeje jeho.
Kazatel 8. - 13. S bezbožným pak nedobře se díti bude, aniž se prodlí dnové jeho; minou jako stín, proto že jest bez bázně před oblíčejem Božím.
Kazatel 8. - 14. Jest marnost, kteráž se děje na zemi: Že bývají spravedliví, jimž se však vede, jako by činili skutky bezbožných; zase bývají bezbožní, kterýmž se však vede, jako by činili skutky spravedlivých. Protož jsem řekl: I to také jest marnost.
Kazatel 8. - 15. A tak chválil jsem veselí, proto že nic nemá lepšího člověk pod sluncem, jediné aby jedl a pil, a veselil se, a že to pozůstává jemu z práce jeho ve dnech života jeho, kteréž dal jemu Bůh pod sluncem.
Kazatel 8. - 16. A ač jsem se vydal srdcem svým na to, abych moudrost vystihnouti mohl, a vyrozuměti bídě, kteráž bývá na zemi, pro kterouž ani ve dne ani v noci nespí,
Kazatel 8. - 17. A však viděl jsem při každém skutku Božím, že nemůže člověk vystihnouti skutku dějícího se pod sluncem. O čež pracuje člověk, vyhledati chtěje, ale nenalézá; nýbrž byť i myslil moudrý, že se doví, nebude moci nic najíti.
Kazatel 9. - 1. Všecko to zajisté rozvažoval jsem v srdci svém, abych vysvětlil všecko to, že spravedliví a moudří, i skutkové jejich jsou v rukou Božích. Jakož milosti, tak ani nenávisti nezná člověk ze všech věcí, kteréž jsou před oblíčejem jeho.
Kazatel 9. - 2. Všecko se děje jednostejně při všech; jedna a táž případnost jest spravedlivého jako bezbožného, dobrého a čistého jako nečistého, obětujícího jako toho, kterýž neobětuje, tak dobrého jako hříšníka, přisahajícího jako toho, kterýž se přísahy bojí.
Kazatel 9. - 3. A toť jest přebídná věc mezi vším tím, což se děje pod sluncem, že případnost jednostejná jest všechněch, ovšem pak že srdce synů lidských plné jest zlého, a že bláznovství přídrží se srdce jejich, pokudž živi jsou, potom pak umírají,
Kazatel 9. - 4. Ačkoli ten, kterýž tovaryší se všechněmi živými, má naději, an psu živému lépe jest nežli lvu mrtvému.
Kazatel 9. - 5. Nebo živí vědí, že umříti mají, mrtví pak nevědí nic, aniž více mají odplaty, proto že v zapomenutí přišla památka jejich.
Kazatel 9. - 6. Anobrž i milování jejich, i nenávist jejich, i závist jejich zahynula, a již více nemají dílu na věky v žádné věci, kteráž se děje pod sluncem.
Kazatel 9. - 7. Nuže tedy jez s radostí chléb svůj, a pí s veselou myslí víno své, nebo již oblibuje Bůh skutky tvé.
Kazatel 9. - 8. Každého času ať jest roucho tvé bílé, a oleje na hlavě tvé nechť není nedostatku.
Kazatel 9. - 9. Živ buď s manželkou, kterouž jsi zamiloval, po všecky dny života marnosti své, kterýžť dán pod sluncem po všecky dny marnosti tvé; nebo to jest podíl tvůj v životě tomto a při práci tvé, kterouž vedeš pod sluncem.
Kazatel 9. - 10. Všecko, což by před se vzala ruka tvá k činění, podlé možnosti své konej; nebo není práce ani důmyslu ani umění ani moudrosti v hrobě, do něhož se béřeš.
Kazatel 9. - 11. A obrátiv se, spatřil jsem pod sluncem, že nezáleží běh na rychlých, ani boj na udatných, nýbrž ani živnost na moudrých, ani bohatství na opatrných, ani přízeň na umělých, ale podlé času a příhody přihází se všechněm.
Kazatel 9. - 12. Nebo tak nezná člověk času svého jako ryby, kteréž loveny bývají sítí škodlivou, a jako ptáci polapeni bývají osídlem; tak zlapáni bývají synové lidští v čas zlý, když na ně připadá v náhle.
Kazatel 9. - 13. Také i tuto moudrost viděl jsem pod sluncem, kteráž za velikou byla u mne:
Kazatel 9. - 14. Bylo město malé, a v něm lidí málo, k němuž přitáhl král mocný, a obehnav je, zdělal proti němu náspy veliké.
Kazatel 9. - 15. I nalezen jest v něm muž chudý moudrý, kterýž vysvobodil to město moudrostí svou, ačkoli žádný nevzpomenul na muže toho chudého.
Kazatel 9. - 16. Protož řekl jsem já: Lepší jest moudrost než síla, ačkoli moudrost chudého toho byla v pohrdání, a slov jeho neposlouchali.
Kazatel 9. - 17. Slov moudrých pokojně poslouchati sluší, raději než křiku panujícího mezi blázny.
Kazatel 9. - 18. Lepší jest moudrost než nástrojové váleční, ale nemoudrý jeden kazí mnoho dobrého.
Kazatel 10. - 1. Muchy mrtvé nasmrazují a nakažují mast apatekářskou; tak pro moudrost a slávu vzácného maličko bláznovství zohyžďuje.
Kazatel 10. - 2. Srdce moudrého jest po pravici jeho, ale srdce blázna po levici jeho.
Kazatel 10. - 3. I tehdáž, když blázen cestou jde, srdce jeho nedostatek trpí; nebo všechněm znáti dává, že blázen jest.
Kazatel 10. - 4. Jestliže by duch toho, jenž panuje, povstal proti tobě, neopouštěj místa svého; nebo krotkost přítrž činí hříchům velikým.
Kazatel 10. - 5. Jest zlá věc, kterouž jsem viděl pod sluncem, totiž neprozřetelnost, kteráž pochází od vrchnosti,
Kazatel 10. - 6. Že blázen postaven bývá v důstojnosti veliké, a bohatí že v nízkosti sedávají.
Kazatel 10. - 7. Viděl jsem služebníky na koních, knížata pak, ana chodí pěšky jako služebníci.
Kazatel 10. - 8. Kdo kopá jámu, upadá do ní; a kdo boří plot, ušťkne jej had.
Kazatel 10. - 9. Kdo přenáší kamení, urazí se jím; a kdo štípá dříví, nebezpečenství bude míti od něho.
Kazatel 10. - 10. Jestliže se ztupí železo, a nenabrousí-li ostří jeho, tedy síly přičiniti musí; ale mnohem lépe může to spraviti moudrost.
Kazatel 10. - 11. Ušťkne-li had, než by zaklet byl, nic neprospějí slova zaklinače.
Kazatel 10. - 12. Slova úst moudrého jsou příjemná, ale rtové blázna sehlcují jej.
Kazatel 10. - 13. Počátek slov úst jeho jest nemoudrost, a ostatek mluvení jeho pouhé bláznovství.
Kazatel 10. - 14. Nebo blázen mnoho mluví, ješto neví člověk ten, co budoucího jest. To zajisté, co bude po něm, kdo mu oznámí?
Kazatel 10. - 15. Práce bláznů k ustání je přivodí, nebo neumí ani do města trefiti.
Kazatel 10. - 16. Běda tobě, země, když král tvůj dítě jest, a knížata tvá ráno hodují.
Kazatel 10. - 17. Blahoslavená jsi ty země, když král tvůj jest syn šlechetných, a knížata tvá, když čas jest, jídají pro posilnění, a ne pro opilství.
Kazatel 10. - 18. Ano pro lenost schází krov, a pro opuštění rukou kapává do domu.
Kazatel 10. - 19. Pro obveselení strojívají hody, a víno obveseluje život, peníze pak ke všemu dopomáhají.
Kazatel 10. - 20. Ani sám u sebe králi nezlořeč, ani v skrýších pokoje svého nezlořeč mocnějšímu; nebo pták nebeský donesl by hlas ten, a to, což křídla má, vyjevilo by řeč tvou.
Kazatel 11. - 1. Pouštěj chléb svůj po vodě, nebo po mnohých dnech najdeš jej.
Kazatel 11. - 2. Dej částku sedmi aneb i osmi, nebo nevíš, co zlého bude na zemi.
Kazatel 11. - 3. Když se naplňují oblakové, déšť na zem vydávají; a když padá dřevo na poledne aneb na půlnoci, na kteréž místo padá to dřevo, tu zůstává.
Kazatel 11. - 4. Kdo šetří větru, nebude síti; a kdo hledí na husté oblaky, nebude žíti.
Kazatel 11. - 5. Jakož ty nevíš, která jest cesta větru, a jak rostou kosti v životě těhotné, tak neznáš díla Božího, kterýž činí všecko.
Kazatel 11. - 6. Hned z jitra rozsívej símě své, a u večer nedávej odpočinutí ruce své; nebo ty nevíš, co jest lepšího, to-li či ono, čili obé jednostejně dobré jest.
Kazatel 11. - 7. Příjemnéť jest zajisté světlo, a milá věc očima viděti slunce;
Kazatel 11. - 8. A však, by mnoho let živ jsa člověk, ve všech těch veselil by se, tedy rozpomenul-li by se na dny temnosti, jak jich mnoho bude, cožkoli přeběhlo, počte za marnost.
Kazatel 11. - 9. Radujž se tedy, mládenče, v mladosti své, a nechť tě obveseluje srdce tvé ve dnech mladosti tvé, a choď po cestách srdce svého, a podlé žádosti očí svých, než věz, že tě s tím se vším přivede Bůh na soud.
Kazatel 11. - 10. Anobrž odejmi hněv od srdce svého, a odvrať zlost od těla svého; nebo dětinství a mladost jest marnost.
Kazatel 12. - 1. A pamatuj na stvořitele svého ve dnech mladosti své, prvé než nastanou dnové zlí, a přiblíží se léta, o nichž díš: Nemám v nich zalíbení;
Kazatel 12. - 2. Prvé než se zatmí slunce a světlo, a měsíc i hvězdy, a navrátí se hustí oblakové po dešti;
Kazatel 12. - 3. V ten den, v kterémž se třísti budou strážní domu, a nakřiví se muži silní, a ustanou melící, proto že jich málo bude, a zatmí se ti, kteříž vyhlédají z oken,
Kazatel 12. - 4. A zavříny budou dvéře od ulice s slabým zvukem mlení, a povstanou k hlasu ptačímu, a přestanou všecky slibnosti zpěvu;
Kazatel 12. - 5. Ano i vysokosti báti se budou, a úrazu na cestě, a kvésti bude mandlový strom, tak že i kobylka těžká bude, a poruší se žádost; nebo béře se člověk do domu věčného, a choditi budou po ulici kvílící;
Kazatel 12. - 6. Prvé než se přetrhne provaz stříbrný, a než se rozrazí číše zlatá, a roztříští se věderce nad vrchovištěm, a roztrhne se kolo nad studnicí,
Kazatel 12. - 7. A navrátí se prach do země, jakž prvé byl, duch pak navrátí se k Bohu, kterýž jej dal.
Kazatel 12. - 8. Marnost nad marnostmi, řekl kazatel, a všecko marnost.
Kazatel 12. - 9. Čím pak byl kazatel moudřejší, tím více vyučoval lid umění, a rozvažoval, zpytoval, i složil množství přísloví.
Kazatel 12. - 10. Snažovaltě se kazatel vyhledati věci nejžádostivější, a napsal, což pravého jest, a slova věrná.
Kazatel 12. - 11. Slova moudrých podobná ostnům a hřebíkům vbitým, slova skladatelů, kteráž jsou vydána od pastýře jednoho.
Kazatel 12. - 12. A tak tedy jimi, synu můj, hojně dosti osvícen býti můžeš. Dělání knih mnohých žádného konce není, a čísti mnoho jest zemdlení těla.
Kazatel 12. - 13. Summa všeho, což jsi slyšel: Boha se boj, a přikázaní jeho ostříhej, nebo na tom všecko člověku záleží.
Kazatel 12. - 14. Poněvadž všeliký skutek Bůh přivede na soud, i každou věc tajnou, buďto dobrou, buďto zlou.
Píseň písní 1. - 1. Píseň nejpřednější z písní Šalomounových.
Píseň písní 1. - 2. Ó by mne políbil políbením úst svých; nebo lepší jsou milosti tvé nežli víno.
Píseň písní 1. - 3. Pro vůni masti tvé jsou výborné, mast rozlitá jméno tvé; protož tě mladice milují.
Píseň písní 1. - 4. Táhniž mne, a poběhnem za tebou. Uvedltě mne král do pokojů svých, plésati a veseliti se v tobě budeme, a vychvalovati milosti tvé více než víno; upřímí milují tě.
Píseň písní 1. - 5. Jsemť černá, ale milostná, ó dcery Jeruzalémské, tak jako stanové Cedarští, jako opony Šalomounovy.
Píseň písní 1. - 6. Nehleďte na mne, žeť jsem snědá, nebo jsem obhořela od slunce. Synové matky mé rozpálivše se proti mně, postavili mne, abych ostříhala vinic, a vinice své nehlídala jsem.
Píseň písní 1. - 7. Oznam mi ty, kteréhož miluje duše má, kde paseš? Kde dáváš odpočinutí o poledni? Nebo proč mám býti tak jako poběhlá při stádích tovaryšů tvých?
Píseň písní 1. - 8. Jestliže nevíš, ó nejkrašší mezi ženami, vyjdi po šlepějích ovcí, a pas kozlátka svá podlé obydlí pastýřů.
Píseň písní 1. - 9. Jízdě v vozích Faraonových připodobňuji tě, ó milostnice má.
Píseň písní 1. - 10. Líce tvá okrášlena jsou ozdobami, a hrdlo tvé halžemi.
Píseň písní 1. - 11. Ozdob zlatých naděláme tobě s proměnami stříbrnými.
Píseň písní 1. - 12. Dotud, dokudž král stolí, nardus můj vydává vůni svou.
Píseň písní 1. - 13. Svazček mirry jest mi milý můj, na prsech mých odpočívaje.
Píseň písní 1. - 14. Milý můj jest mi hrozen cyprový na vinicích v Engadi.
Píseň písní 1. - 15. Aj, jak jsi ty krásná, přítelkyně má, aj, jak jsi krásná! Oči tvé jako holubičí.
Píseň písní 1. - 16. Aj, jak jsi ty krásný, milý můj, jak utěšený! I to lůže naše zelená se.
Píseň písní 1. - 17. Trámové domů našich jsou z cedrů, a pavlače naše z boroví.
Píseň písní 2. - 1. Já jsem růže Sáronská, a lilium při dolinách.
Píseň písní 2. - 2. Jako lilium mezi trním, tak přítelkyně má mezi pannami.
Píseň písní 2. - 3. Jako jabloň mezi dřívím lesním, tak milý můj mezi mládenci. V stínu jeho žádostiva jsem byla seděti, a sedímť; nebo ovoce jeho sladké jest ústům mým.
Píseň písní 2. - 4. Uvedl mne na hody, maje za korouhev lásku ke mně.
Píseň písní 2. - 5. Očerstvětež mne těmi flašemi, posilňte mne těmi jablky, nebo umdlévám milostí,
Píseň písní 2. - 6. Levice jeho pod hlavou mou, a pravicí svou objímá mne.
Píseň písní 2. - 7. Zavazujiť vás přísahou, dcery Jeruzalémské, skrze srny a laně polní, abyste nebudily a nevyrážely ze sna milého mého, dokudž by nechtěl.
Píseň písní 2. - 8. Hlas milého mého, aj, onť se béře, skáče po těch horách, poskakuje na těch pahrbcích.
Píseň písní 2. - 9. Podobný jest milý můj srně aneb mladému jelenu; aj, on stojí za stěnou naší, vyhlédá z oken, patří skrze mříži.
Píseň písní 2. - 10. Ozval se milý můj, a řekl mi: Vstaň, přítelkyně má, krásná má, a poď.
Píseň písní 2. - 11. Nebo aj, zima pominula, prška přestala a odešla.
Píseň písní 2. - 12. Kvítíčko se ukazuje po zemi, čas prozpěvování přišel, a hlas hrdličky slyší se v krajině naší.
Píseň písní 2. - 13. Fík vypustil holičky své, a réví rozkvetlé vydalo vůni. Vstaniž, přítelkyně má, krásná má, a poď.
Píseň písní 2. - 14. Holubičko má, v rozsedlinách skalních, v skrýši příkré, ukaž mi oblíčej svůj, nechať slyším hlas tvůj; nebo hlas tvůj libý jest, a oblíčej tvůj žádostivý.
Píseň písní 2. - 15. Zlapejte nám lišky, lišky maličké, ješto škodu dělají na vinicích, poněvadž vinice naše kvete.
Píseň písní 2. - 16. Milý můj jest můj, a já jeho, jenž pase mezi lilium.
Píseň písní 2. - 17. Ažby zavítal ten den, a utekli by stínové ti, navratiž se, připodobni se, milý můj, srně neb mladému jelenu na horách Beter.
Píseň písní 3. - 1. Na ložci svém v noci hledala jsem toho, kteréhož miluje duše má. Hledala jsem ho, ale nenašla jsem ho.
Píseň písní 3. - 2. Již tedy vstanu, a zchodím město; po ryncích i po ulicech hledati budu toho, kteréhož miluje duše má. Hledala jsem ho, ale nenašla jsem ho.
Píseň písní 3. - 3. Našli mne ponocní, kteříž chodí po městě. Viděli-liž jste toho, kteréhož miluje duše má?
Píseň písní 3. - 4. A jakž jsem jich jen pominula, takž jsem našla toho, kteréhož miluje duše má. Chopila jsem ho, aniž ho pustím, až ho uvedu do domu matky své, a do pokojíka rodičky své.
Píseň písní 3. - 5. Přísahou vás zavazuji, dcery Jeruzalémské, skrze srny a laně polní, abyste nebudily a nevyrážely ze sna milého mého, dokudž by sám nechtěl.
Píseň písní 3. - 6. Která jest to, jenž vstupuje z pouště jako sloupové dymu, okouřena jsuc mirrou a kadidlem, dražším nad všelijaký prach apatekářský?
Píseň písní 3. - 7. Aj, lože Šalomounovo, okolo něhož šedesáte udatných z nejsilnějších Izraelských,
Píseň písní 3. - 8. Vše vládnoucích mečem, vycvičených v boji, z nichž jeden každý má svůj meč při boku svém z příčiny strachu nočního.
Píseň písní 3. - 9. Schranu vystavěl sobě král Šalomoun z dříví Libánského,
Píseň písní 3. - 10. Při níž udělal sloupy stříbrné, dno zlaté a ponebí šarlatové, vnitřek pak jeho postlaný milostí dcer Jeruzalémských.
Píseň písní 3. - 11. Vyjděte a pohleďte, dcery Sionské, na krále Šalomouna v koruně, kterouž ho korunovala matka jeho v den oddávání jeho a v den veselí srdce jeho.
Píseň písní 4. - 1. Aj, jak jsi ty krásná, přítelkyně má, aj, jak jsi krásná! Oči tvé jako holubičí mezi kadeři tvými, vlasy tvé jako stáda koz, kteréž vídati na hoře Galád.
Píseň písní 4. - 2. Zubové tvoji podobní stádu ovcí jednostejných, když vycházejí z kupadla, z nichž každá mívá po dvém, a mezi nimiž není žádné neplodné.
Píseň písní 4. - 3. Jako provázek z hedbáví červeného dvakrát barveného rtové tvoji, a řeč tvá ozdobná; jako kus jablka zrnatého židoviny tvé mezi kadeři tvými.
Píseň písní 4. - 4. Hrdlo tvé jest jako věže Davidova, vystavená k chování zbroje, v níž na tisíce pavéz visí, vše štítů mužů udatných.
Píseň písní 4. - 5. Oba tvé prsy jako dvé telátek bliženců srních, jenž se pasou v kvítí.
Píseň písní 4. - 6. Ažby zavítal ten den, a utekli by stínové, poodejdu k hoře mirrové a pahrbku kadidlovému.
Píseň písní 4. - 7. Všecka jsi krásná, přítelkyně má, a není na tobě poškvrny.
Píseň písní 4. - 8. Se mnou z Libánu, ó choti má, se mnou z Libánu půjdeš, a pohledíš s vrchu hory Amana, s vrchu Senir a Hermon, z peleší lvových a s hor pardových.
Píseň písní 4. - 9. Jala jsi srdce mé, sestro má choti, jala jsi srdce mé jedním okem svým, a jedinou točenicí hrdla svého.
Píseň písní 4. - 10. Jak utěšené jsou milosti tvé, sestro má choti! Jak vzácnější jsou milosti tvé než víno, a vůně mastí tvých nade všecky vonné věci.
Píseň písní 4. - 11. Strdí tekou rtové tvoji, ó choti, med a mléko pod jazykem tvým, a vůně roucha tvého jako vůně Libánu.
Píseň písní 4. - 12. Zahrada zamčená jsi, sestro má choti, vrchoviště zamčené, studnice zapečetěná.
Píseň písní 4. - 13. Výstřelkové tvoji jsou zahrada stromů jablek zrnatých s ovocem rozkošným cypru a nardu,
Píseň písní 4. - 14. Nardu s šafránem, prustvorce s skořicí, a s každým stromovím kadidlo vydávajícím, mirry a aloes, i s všelijakými zvláštními věcmi vonnými.
Píseň písní 4. - 15. Ó ty sám vrchoviště zahradní, studnice vod živých, a tekoucích z Libánu.
Píseň písní 4. - 16. Věj, větříčku půlnoční, a přiď, větříčku polední, prověj zahradu mou, ať tekou vonné věci její, a ať příjde milý můj do zahrady své, a jí rozkošné ovoce své.
Píseň písní 5. - 1. Přišelť jsem do zahrady své, sestro má choti, sbírám mirru svou i vonné věci své, jím plást svůj i med svůj, pijí víno své a mléko své. Jezte, přátelé, píte a hojně se napíte, moji milí.
Píseň písní 5. - 2. Spávámť, a však srdce mé bdí. Hlas milého mého, tlukoucího: Otevři mi, sestro má, přítelkyně má, holubičko má, upřímá má; nebo hlava má plná jest rosy, a kadeře mé krůpějí nočních.
Píseň písní 5. - 3. Svlékla jsem sukni svou, kterakž ji obleku? Umyla jsem nohy své, což je mám káleti?
Píseň písní 5. - 4. Milý můj sáhl rukou svou skrze dvéře, a vnitřnosti mé pohnuly se ve mně.
Píseň písní 5. - 5. I vstala jsem, abych otevřela milému svému, a aj, z rukou mých kapala mirra, i z prstů mých, mirra tekutá na rukovětech závory.
Píseň písní 5. - 6. Otevřelať jsem byla milému svému, ale milý můj již byl ušel, a pominul. Duše má byla vyšla, když on promluvil. Hledala jsem ho, ale nenašla jsem ho; volala jsem ho, ale neozval se mi.
Píseň písní 5. - 7. Nalezše mne strážní, kteříž chodí po městě, zbili mne, ranili mne, vzali i rouchu mou se mne strážní zdí městských.
Píseň písní 5. - 8. Zavazuji vás přísahou dcery Jeruzalémské, jestliže byste našly milého mého, co jemu povíte? Že jsem nemocná milostí.
Píseň písní 5. - 9. Což má milý tvůj mimo jiné milé, ó nejkrásnější z žen? Co má milý tvůj nad jiné milé, že nás tak přísahou zavazuješ?
Píseň písní 5. - 10. Milý můj jest bílý a červený, znamenitější nežli deset tisíců jiných.
Píseň písní 5. - 11. Hlava jeho jako ryzí zlato, vlasy jeho kadeřavé, černé jako havran.
Píseň písní 5. - 12. Oči jeho jako holubic nad stoky vod, jako v mléce umyté, stojící v slušnosti.
Píseň písní 5. - 13. Líce jeho jako záhonkové vonných věcí, jako květové vonných věcí; rtové jeho jako lilium prýštící mirru tekutou.
Píseň písní 5. - 14. Ruce jeho prstenové zlatí, vysazení kamením drahým jako postavcem modrým; břicho jeho stkvělost slonové kosti zafiry obložené.
Píseň písní 5. - 15. Hnátové jeho sloupové mramoroví, na podstavcích zlata nejčistšího založení; oblíčej jeho jako Libán, výborný jako cedrové.
Píseň písní 5. - 16. Ústa jeho přesladká, a všecken jest přežádostivý. Takovýť jest milý můj, takový jest přítel můj, ó dcery Jeruzalémské.
Píseň písní 5. - 17. Kamže odšel milý tvůj, ó nejkrásnější z žen? Kam se obrátil milý tvůj? A hledati ho budeme s tebou.
Píseň písní 6. - 1. Milý můj sstoupil do zahrady své, k záhonkům věci vonných, aby pásl v zahradách, a aby zbíral lilium.
Píseň písní 6. - 2. Já jsem milého mého, a milý můj jest můj, kterýž pase mezi lilium.
Píseň písní 6. - 3. Krásná jsi, přítelkyně má, jako Tersa, pěkná jako Jeruzalém, hrozná jako vojsko s praporci.
Píseň písní 6. - 4. Odvrať oči své od patření na mne, nebo ony mne posilují. Vlasy tvé jsou jako stáda koz, kteréž vídati v Galád.
Píseň písní 6. - 5. Zubové tvoji jsou podobní stádu ovcí, když vycházejí z kupadla, z nichž každá mívá po dvém, a mezi nimiž není žádné neplodné.
Píseň písní 6. - 6. Jako kus jablka zrnatého židoviny tvé mezi kadeři tvými.
Píseň písní 6. - 7. Šedesáte jest královen, a osmdesáte ženin, a mladic bez počtu;
Píseň písní 6. - 8. Jediná jest však má holubice, má upřímá, jedinká při matce své, nepoškvrněná při své rodičce. Spatřivše ji dcery, blahoslavily ji, královny a ženiny chválily ji, řkouce:
Píseň písní 6. - 9. Která jest to, kterouž viděti jako dennici, krásná jako měsíc, čistá jako slunce, hrozná jako vojsko s praporci?
Píseň písní 6. - 10. Do zahrady vypravené sstoupila jsem, abych spatřila ovoce údolí, abych viděla, kvete-li vinný kmen, a pučí-li se jabloně zrnaté.
Píseň písní 6. - 11. Nezvěděla jsem, a žádost má ponukla mne na vůz přednějších z lidu mého.
Píseň písní 6. - 12. Navrať se, navrať, ó Sulamitská, navrať se, navrať, ať na tě patříme. Co uzříte na Sulamitské? Jako zástup vojenský.
Píseň písní 7. - 1. Jak jsou krásné nohy tvé v střevících, dcero knížecí! Okolek bedr tvých jako zápony, dílo ruku výborného řemeslníka.
Píseň písní 7. - 2. Pupek tvůj koflík okrouhlý, ne bez nápoje; břicho tvé jako stoh pšenice obrostlý kvítím.
Píseň písní 7. - 3. Oba tvé prsy jako dvé telátek bliženců srních.
Píseň písní 7. - 4. Hrdlo tvé jako věže z kostí slonových, oči tvé rybníci v Ezebon podlé brány Batrabbim, nos tvůj věže Libánská patřící k Damašku.
Píseň písní 7. - 5. Hlava tvá na tobě jako Karmel, a vlasy hlavy tvé jako šarlat; i král přivázán by byl na pavlačích.
Píseň písní 7. - 6. Jak jsi ty krásná, a jak utěšená, ó milosti přerozkošná!
Píseň písní 7. - 7. Ta postava tvá podobna jest palmě, a prsy tvé hroznům.
Píseň písní 7. - 8. Řekl jsem: Vstoupím na palmu, dosáhnu vrchů jejích. Nechažť tedy jsou prsy tvé jako hroznové vinného kmene, a vůně chřípí tvých jako jablek vonných.
Píseň písní 7. - 9. Ústa tvá jako víno výborné, milá pro upřímnost, působící, aby i těch, jenž spí, rtové mluvili.
Píseň písní 7. - 10. Já jsem milého svého, a ke mně jest žádost jeho.
Píseň písní 7. - 11. Poď, milý můj, vyjděme na pole, přenocujme ve vsech.
Píseň písní 7. - 12. Ráno přivstaneme, na vinice pohledíme, kvete-li vinný kmen, již-li se ukázal začátek hroznů, kvetou-li jablka zrnatá, a tuť dám tobě milosti své.
Píseň písní 7. - 13. Pěkná jablečka vydala vůni, a na dveřech našich všecky rozkoše nové i staré, milý můj, zachovala jsem tobě.
Píseň písní 8. - 1. Ó bys byl jako bratr můj požívající prsí matky mé, abych tě naleznuc vně, políbila, a nebyla zahanbena.
Píseň písní 8. - 2. Vedla bych tě, a uvedla do domu matky své, a tu bys mne vyučoval; a jáť bych dala píti vína strojeného, a mstu z jablek zrnatých.
Píseň písní 8. - 3. Levice jeho pod hlavou mou, a pravicí svou objímá mne.
Píseň písní 8. - 4. Přísahou vás zavazuji, dcery Jeruzalémské, abyste nebudily a nevyrážely ze sna milého mého, dokudž by sám nechtěl.
Píseň písní 8. - 5. Která jest to, jenž vstupuje z pouště, zpolehši na milého svého? Pod jabloní vzbudila jsem tě; tuť tebe počala matka tvá, tuť tě počala rodička tvá.
Píseň písní 8. - 6. Položiž mne jako pečet na srdce své, jako pečetní prsten na ruku svou. Nebo silné jest jako smrt milování, tvrdá jako hrob horlivost; uhlí její uhlí řeřavé, plamen nejprudší.
Píseň písní 8. - 7. Vody mnohé nemohly by uhasiti tohoto milování, aniž ho řeky zatopí. Kdyby někdo dáti chtěl všecken statek domu svého za takovou milost, se vším tím pohrdnut by byl.
Píseň písní 8. - 8. Sestru máme maličkou, kteráž ještě nemá prsí. Co učiníme s sestrou svou v den, v kterýž bude řeč o ní?
Píseň písní 8. - 9. Jestliže jest zed, vzděláme na ní palác stříbrný; pakli jest dveřmi, obložíme je dskami cedrovými.
Píseň písní 8. - 10. Já jsem zed, a prsy mé jako věže; takž jsem byla před očima jeho, jako nacházející pokoj.
Píseň písní 8. - 11. Vinici měl Šalomoun v Balhamon, kteroužto pronajal strážným, aby jeden každý přinášel za ovoce její tisíc stříbrných.
Píseň písní 8. - 12. Ale vinice má, kterouž mám, přede mnou jest. Mějž sobě ten tisíc, ó Šalomoune, a dvě stě ti, kteříž ostříhají ovoce jejího.
Píseň písní 8. - 13. Ó ty, kteráž bydlíš v zahradách, přáteléť pozorují hlasu tvého, ohlašujž mi se.
Píseň písní 8. - 14. Pospěš, milý můj, a připodobni se k srně nebo mladému jelenu, na horách vonných věcí.
Izajáš 1. - 1. Vidění Izaiáše syna Amosova, kteréž viděl o Judovi a Jeruzalému, za dnů Uziáše, Jotama, Achasa a Ezechiáše, králů Judských.
Izajáš 1. - 2. Slyšte nebesa, a ušima pozoruj země, nebo Hospodin mluví: Syny jsem vychoval a vyvýšil, oni pak strhli se mne.
Izajáš 1. - 3. Vůl zná hospodáře svého, a osel jesle pánů svých; Izrael nezná, lid můj nesrozumívá.
Izajáš 1. - 4. Ach, národe hříšný, lide obtížený nepravostí, símě zlostníků, synové nešlechetní, opustili Hospodina, pohrdli svatým Izraelským, odvrátili se zpět.
Izajáš 1. - 5. Proč, čím více biti býváte, tím více se odvracujete? Všecka hlava jest neduživá, a všecko srdce zemdlené.
Izajáš 1. - 6. Od zpodku nohy až do vrchu hlavy není na něm místa celého, jen rána a zsinalost, a zbití zahnojené, aniž se vytlačuje, ani uvazuje, ani olejem změkčuje.
Izajáš 1. - 7. Země vaše spustla, města vaše vypálena ohněm; zemi vaši před vámi cizozemci zžírají, a v poušť obracejí, tak jakž vše kazí cizozemci.
Izajáš 1. - 8. I zůstala dcera Sionská jako boudka na vinici, jako chaloupka v zahradě tykevné, a jako město zkažené.
Izajáš 1. - 9. Byť nám byl Hospodin zástupů jakkoli malička ostatků nezanechal, byli bychom jako Sodoma, byli bychom Gomoře podobni.
Izajáš 1. - 10. Slyšte slovo Hospodinovo, knížata Sodomská, ušima pozorujte zákona Boha našeho, lide Gomorský:
Izajáš 1. - 11. K čemu jest mi množství obětí vašich? dí Hospodin. Syt jsem zápalných obětí skopců a tuků krmných hovad, a krve volků a beránků a kozlů nejsem žádostiv.
Izajáš 1. - 12. Že přicházíte, abyste se ukazovali přede mnou, kdož toho z ruky vaší hledal, abyste šlapali síně mé?
Izajáš 1. - 13. Nepřinášejte více oběti oklamání. Kadění v ohavnosti mám, novměsíců a sobot a svolávání nemohu trpěti, (nepravost jest), ani shromáždění.
Izajáš 1. - 14. Novměsíců vašich a slavností vašich nenávidí duše má; jsou mi břemenem, ustal jsem, nesa je.
Izajáš 1. - 15. Protož, když rozprostíráte ruce vaše, skrývám oči své před vámi, a když množíte modlitbu, neslyším; ruce vaše krve plné jsou.
Izajáš 1. - 16. Umejte se, očisťte se, odvrzte zlost skutků vašich od očí mých, přestaňte zle činiti.
Izajáš 1. - 17. Učte se dobře činiti, hledejte soudu, pozdvihněte potlačeného, dopomozte k spravedlnosti sirotku, zastaňte vdovy.
Izajáš 1. - 18. Poďtež nu, a poukažme sobě, praví Hospodin: Budou-li hříchové vaši jako červec dvakrát barvený, jako sníh zbělejí; budou-li červení jako šarlat, jako vlna budou.
Izajáš 1. - 19. Budete-li povolní a poslušní, dobré věci země jísti budete.
Izajáš 1. - 20. Pakli nebudete povolní, ale zpurní, od meče sežráni budete; nebo ústa Hospodinova mluvila.
Izajáš 1. - 21. Jak tě nevěstkou učiněno to město věrné, plné soudu! Spravedlnost přebývala v něm, nyní pak vražedlníci.
Izajáš 1. - 22. Stříbro tvé obrátilo se v trůsky, víno tvé smíšeno s vodou.
Izajáš 1. - 23. Knížata tvá zpurná a tovaryši zlodějů, jeden každý z nich miluje dary, a dychtí po úplatcích; sirotku k spravedlnosti nedopomáhají, a pře vdovy před ně nepřichází.
Izajáš 1. - 24. Protož dí Pán, Hospodin zástupů, silný Izraelský: Aj, jáť se potěším nad protivníky svými, a vymstím se nad nepřátely svými,
Izajáš 1. - 25. Když zase obrátím ruku svou na tě, až přepálím dočista trůsky tvé, a odejmu všecken cín tvůj,
Izajáš 1. - 26. A obnovím soudce tvé tak jako na počátku, a rádce tvé jako s prvu. A tu potom slouti budeš městem spravedlnosti, městem věrným.
Izajáš 1. - 27. Sion v soudu vykoupen bude, a kteříž zase uvedeni budou do něho, v spravedlnosti.
Izajáš 1. - 28. Setření pak přestupníků a nešlechetných v náhle přijde, a kteříž opouštějí Hospodina, docela zahynou.
Izajáš 1. - 29. Nebo zahanbeni budete pro háje, po nichž jste toužili, a zastydíte se pro zahrady, kteréž jste sobě zvolili.
Izajáš 1. - 30. Budete zajisté jako dub, s něhož lístí prší, a jako zahrada, v níž vody není.
Izajáš 1. - 31. I bude nejsilnější jako koudel, a učinitel jeho jako jiskra; i bude to obé hořeti spolu, a nebude žádného, ješto by uhasiti mohl.
Izajáš 2. - 1. Slovo, kteréž viděl Izaiáš syn Amosův o Judovi a Jeruzalému.
Izajáš 2. - 2. I stane se v posledních dnech, že utvrzena bude hora domu Hospodinova na vrchu hor, a vyvýšena nad pahrbky, i pohrnou se k ní všickni národové.
Izajáš 2. - 3. A půjdou lidé mnozí, říkajíce: Poďte, a vstupme na horu Hospodinovu, do domu Boha Jákobova, a bude nás vyučovati cestám svým, i budeme choditi po stezkách jeho. Nebo z Siona vyjde zákon, a slovo Hospodinovo z Jeruzaléma.
Izajáš 2. - 4. Onť bude souditi mezi národy, a trestati bude lidi mnohé. I zkují meče své v motyky, a oštípy své v srpy. Nepozdvihne národ proti národu meče, a nebudou se více učiti boji.
Izajáš 2. - 5. Dome Jákobův, poďtež, a choďme v světle Hospodinově.
Izajáš 2. - 6. Ale ty jsi opustil lid svůj, dům Jákobův, proto že jsou naplněni ohavnostmi národů východních, a jsou pověrní jako Filistinští, a smyšlínky cizozemců že sobě libují.
Izajáš 2. - 7. K tomu naplněna jest země jejich stříbrem a zlatem, tak že není konce pokladům jejich; naplněna jest země jejich i koňmi, vozům pak jejich počtu není.
Izajáš 2. - 8. Naplněna jest také země jejich modlami; klanějí se dílu rukou svých, kteréž učinili prstové jejich.
Izajáš 2. - 9. Klaní se obecný člověk, a ponižuje se i přední muž; protož neodpouštěj jim.
Izajáš 2. - 10. Vejdi do skály, a skrej se v prachu před hrůzou Hospodinovou, před slávou důstojnosti jeho.
Izajáš 2. - 11. Tuť oči vysoké člověka sníženy budou, a skloněna bude vysokost lidská, ale Hospodin sám vyvýšen bude v ten den.
Izajáš 2. - 12. Nebo den Hospodina zástupů se blíží na každého pyšného a zpínajícího se, i na každého vyvýšeného, i bude ponížen,
Izajáš 2. - 13. I na všecky cedry Libánské vysoké a vyvýšené, i na všecky duby Bázanské,
Izajáš 2. - 14. I na všecky hory vysoké, i na všecky pahrbky vyvýšené,
Izajáš 2. - 15. I na všelikou věži vysokou, i na všelikou zed pevnou,
Izajáš 2. - 16. I na všecky lodí mořské, i na všecka malování slibná.
Izajáš 2. - 17. A sehnuta bude pýcha člověka, a snížena bude vysokost lidská, ale vyvýšen bude Hospodin sám v ten den,
Izajáš 2. - 18. Modly pak docela vymizejí.
Izajáš 2. - 19. Tehdy půjdou do jeskyní skal a do roklí země, před hrůzou Hospodinovou a slávou důstojnosti jeho, když povstane, aby potřel zemi.
Izajáš 2. - 20. V ten den zavrže člověk modly své stříbrné a modly své zlaté, kterýchž mu nadělali, aby se klaněl, totiž krtům a netopýřům.
Izajáš 2. - 21. I vejde do slují skal a do vysedlin jejich před hrůzou Hospodinovou, a před slávou důstojnosti jeho, když povstane, aby potřel zemi.
Izajáš 2. - 22. Přestaňtež doufati v člověku, jehož dýchání v chřípích jeho jest. Nebo zač má jmín býti?
Izajáš 3. - 1. Nebo aj, Pán, Hospodin zástupů, odejme od Jeruzaléma a Judy hůl a podporu, všelijakou hůl chleba a všelikou podporu vody,
Izajáš 3. - 2. Silného i muže válečného, soudce i proroka, mudrce i starce,
Izajáš 3. - 3. Padesátníka i počestného, i rádci, i vtipného řemeslníka, i výmluvného,
Izajáš 3. - 4. A dám jim děti za knížata; děti, pravím, panovati budou nad nimi.
Izajáš 3. - 5. I bude ssužovati v lidu jeden druhého, a bližní bližního svého; zpurně se postaví dítě proti starci, a chaterný proti vzácnému.
Izajáš 3. - 6. Pročež se chopí jeden každý bratra svého z domu otce svého, a dí: Máš oděv, knížetem naším budeš, a pád tento zdrž rukou svou.
Izajáš 3. - 7. Ale on přisáhne v ten den, řka: Nebuduť vázati těch ran, nebo v domě mém není chleba ani oděvu; neustanovujtež mne knížetem lidu.
Izajáš 3. - 8. Nebo se obořil Jeruzalém, a Juda padl, proto že jazyk jejich a skutkové jejich jsou proti Hospodinu, k dráždění očí slávy jeho.
Izajáš 3. - 9. Nestydatost tváři jejich svědčí proti nim; hřích zajisté svůj jako Sodomští ohlašují, a netají. Běda duši jejich, nebo sami na sebe uvodí zlé.
Izajáš 3. - 10. Rcete spravedlivému: Dobře bude; nebo ovoce skutků svých jísti bude.
Izajáš 3. - 11. Ale běda bezbožnému, zle bude; nebo odplata rukou jeho dána jemu bude.
Izajáš 3. - 12. Lidu mého knížata jsou děti, a ženy panují nad ním. Lide můj, kteříž tě vodí, svodí tě, a cestu stezek tvých ukrývají.
Izajáš 3. - 13. Stojíť Hospodin k rozsudku, stojí, pravím, k rozsudku s lidmi.
Izajáš 3. - 14. Hospodin k soudu přijde proti starším lidu svého a knížatům jejich, a dí: Vy jste pohubili vinici mou, loupež chudého jest v domích vašich.
Izajáš 3. - 15. Proč vy nuzíte lid můj, a tváře chudých zahanbujete? praví Pán, Hospodin zástupů.
Izajáš 3. - 16. I dí Hospodin: Proto že se pozdvihují dcery Sionské, a chodí s vytaženým krkem, a pasou očima, protulujíce se, a zdrobna kráčejíce, i nohama svýma lákají,
Izajáš 3. - 17. Protož okydne Pán prašivinou vrch hlavy dcer Sionských, a Hospodin hanbu jejich obnaží.
Izajáš 3. - 18. V ten den odejme Pán okrasu těch nástrah, totiž paučníky a halže,
Izajáš 3. - 19. Jablka zlatá a spinadla a čepce,
Izajáš 3. - 20. Biréty a zápony, tkanice, punty a náušnice,
Izajáš 3. - 21. Prsteny a náčelníky,
Izajáš 3. - 22. Proměnná roucha, i plášťky, i roušky, i vačky,
Izajáš 3. - 23. I zrcadla, i čechlíky, i věnce, i šlojíře.
Izajáš 3. - 24. A budeť místo vonných věcí hnis, a místo pasů roztržení, a místo strojení kadeří lysina, a místo širokého podolku bude přepásání pytlem, obhoření pak místo krásy.
Izajáš 3. - 25. Muži tvoji od meče padnou, a silní tvoji v boji.
Izajáš 3. - 26. I budou plakati a kvíliti brány jeho, a spustlý na zemi seděti bude.
Izajáš 4. - 1. I chopí se sedm žen muže jednoho v ten den, a řeknou: Chléb svůj jísti budeme, a rouchem svým se odívati, toliko ať po tobě se jmenujeme; odejmi pohanění naše.
Izajáš 4. - 2. V ten den bude výstřelek Hospodinův ušlechtilý a slavný, a plod země výtečný a krásný, totiž ti, kteříž zachováni budou z Izraele.
Izajáš 4. - 3. I stane se, že kdož bude zanechán na Sionu, a pozůstaven bude v Jeruzalémě, svatý slouti bude, každý, kdož jest zapsán k životu v Jeruzalémě,
Izajáš 4. - 4. Když Pán smyje nečistotu dcer Sionských, a krev Jeruzaléma vyplákne z něho v duchu soudu a v duchu horlivosti.
Izajáš 4. - 5. A stvoří Hospodin nad každým obydlím hory Sion, a nad každým shromážděním jejím oblak ve dne, a dým a blesk plápolajícího ohně v noci; nebo nad všecku slávu bude zastření.
Izajáš 4. - 6. A bude stánkem k zastěňování ve dne před horkem, a za útočiště a skrýši před přívalem a deštěm.
Izajáš 5. - 1. Zpívati již budu milému svému píseň milého svého o vinici jeho: Vinici má milý můj na vrchu úrodném.
Izajáš 5. - 2. Kterouž ohradil, a kamení z ní vybral, a vysadil ji vinným kmenem výborným, a ustavěl věži u prostřed ní, také i pres udělal v ní, a očekával, aby nesla hrozny, ale vydala plané víno.
Izajáš 5. - 3. Nyní tedy, obyvatelé Jeruzalémští a muži Judští, suďte medle mezi mnou a vinicí mou.
Izajáš 5. - 4. Což ještě činěno býti mělo vinici mé, ješto bych jí neučinil? Proč, když jsem očekával, aby nesla hrozny, plodila plané víno?
Izajáš 5. - 5. A protož oznámím vám, co já učiním vinici své: Odejmu plot její, a přijde na spuštění; rozbořím hradbu její, i přijde na pošlapání.
Izajáš 5. - 6. Zapustím ji, nebude řezána, ani kopána, i vzroste na ní bodláčí a trní; oblakům také zapovím, aby nevydávali více na ni deště.
Izajáš 5. - 7. Vinice zajisté Hospodina zástupů dům Izraelský jest, a muži Judští révové milí jemu. Očekával pak soudu, a aj, nátisk; spravedlnosti, a aj, křik.
Izajáš 5. - 8. Běda vám, kteříž připojujete dům k domu, a pole s polem spojujete, tak že místa jiným není, jako byste sami rozsazeni byli k přebývání u prostřed země.
Izajáš 5. - 9. V uši mé řekl Hospodin zástupů: Jistě žeť domové mnozí zpustnou, velicí a krásní bez obyvatele budou.
Izajáš 5. - 10. Nadto deset dílců viničných vydá láhvici jednu, a semena chomer vydá efi.
Izajáš 5. - 11. Běda těm, kteříž ráno vstávajíce, chodí po opilství, a trvají při tom do večera, až je víno i rozpaluje.
Izajáš 5. - 12. A harfa, loutna a buben, a píšťalka,a víno bývá na hodech jejich; na skutky pak Hospodinovy nehledí, a díla rukou jeho nespatřují.
Izajáš 5. - 13. Protož v zajetí půjde lid můj, nebo jest bez umění; a slavní jeho budou hladovití, a množství jeho žízní usvadne.
Izajáš 5. - 14. Pročež rozšířilo i peklo hrdlo své, a rozedřelo nad míru ústa svá, i sstoupí do něho slavní její a množství její, i hluk její, i ti, kteříž se veselí v ní.
Izajáš 5. - 15. A tak sehnut bude člověk, a ponížen muž, a oči pyšných sníženy budou,
Izajáš 5. - 16. Hospodin pak zástupů vyvýšen bude v soudu, a Bůh silný a svatý ukáže se svatý v spravedlnosti.
Izajáš 5. - 17. I pásti se budou beránkové podlé obyčeje svého, a ostatky těch tučných, navrátíce se, jísti budou.
Izajáš 5. - 18. Běda těm, kteříž táhnou nepravost za provazy marnosti, a jako provazem u vozu hřích;
Izajáš 5. - 19. Kteříž říkají: Nechať pospíší, a nemešká dílem svým, abychom viděli, a nechať se přiblíží, a přijde rada toho Svatého Izraelského, abychom zvěděli.
Izajáš 5. - 20. Běda těm, kteříž říkají zlému dobré, a dobrému zlé, kladouce tmu za světlo, a světlo za tmu, pokládajíce hořké za sladké, a sladké za hořké.
Izajáš 5. - 21. Běda těm, kteříž jsou moudří sami u sebe, a vedlé zdání svého opatrní.
Izajáš 5. - 22. Běda těm, kteříž jsou silní ku pití vína, a muži udatní k smíšení nápoje opojného;
Izajáš 5. - 23. Kteříž ospravedlňují bezbožného pro dary, spravedlnost pak spravedlivých odjímají od nich.
Izajáš 5. - 24. Z té příčiny, jakož plamen ohně zžírá strniště, a plevy plamen v nic obrací, tak kořen jejich bude jako shnilina, a květ jejich jako prach vzejde; nebo zavrhli zákon Hospodina zástupů, a řečí svatého Izraelského pohrdli.
Izajáš 5. - 25. Pročež rozpáliv se prchlivostí Hospodin na lid svůj, a vztáh ruku svou na něj, porazil jej, tak že se hory zatřásly, a těla mrtvá jejich jako hnůj u prostřed ulic. V tom však ve všem neodvrátila se prchlivost jeho, ale předce ruka jeho jest vztažená.
Izajáš 5. - 26. Nebo vyzdvihne korouhev národu dalekému, a zahvízdne naň od končin země, a aj, rychle a prudce přijde.
Izajáš 5. - 27. Žádného ustalého ani klesajícího nebude mezi nimi; nebude dřímati ani spáti, aniž se rozepne pás bedr jeho, aniž se strhá řemen obuví jeho.
Izajáš 5. - 28. Střely jeho ostré, a všecka lučiště jeho natažená; kopyta koňů jeho jako škřemen souzena budou, a kola jeho jako vichřice.
Izajáš 5. - 29. Řvání jeho jako řvání lva, a řváti bude jako lvíčata; a mumlati bude, a pochytí loupež a uteče, aniž bude, kdo by vydřel.
Izajáš 5. - 30. A zvučeti bude nad ním v ten den, jako zvučí moře. Tehdy pohledíme na zemi, a aj, mrákota a úzkost; nebo se i světlo zatmí při pohubení jejím.
Izajáš 6. - 1. Léta, kteréhož umřel král Uziáš, viděl jsem Pána sedícího na trůnu vysokém a vyzdviženém, a podolek jeho naplňoval chrám.
Izajáš 6. - 2. Serafínové stáli nad ním. Šest křídel měl každý z nich: dvěma zakrýval tvář svou, a dvěma přikrýval nohy své, a dvěma létal.
Izajáš 6. - 3. A volal jeden k druhému, říkaje: Svatý, svatý, svatý Hospodin zástupů, plná jest všecka země slávy jeho.
Izajáš 6. - 4. A pohnuly se podvoje veřejí od hlasu volajícího, a dům plný byl dymu.
Izajáš 6. - 5. I řekl jsem: Běda mně, jižť zahynu, proto že jsem člověk poškvrněné rty maje, k tomu u prostřed lidu rty poškvrněné majícího bydlím, a že krále Hospodina zástupů viděly oči mé.
Izajáš 6. - 6. I přiletěl ke mně jeden z serafínů, maje v ruce své uhel řeřavý, kleštěmi vzatý z oltáře,
Izajáš 6. - 7. A dotekl se úst mých, a řekl: Aj hle,dotekl se uhel tento úst tvých; nebo odešla nepravost tvá, a hřích tvůj shlazen jest.
Izajáš 6. - 8. Potom slyšel jsem hlas Pána řkoucího: Koho pošli? A kdo nám půjde? I řekl jsem: Aj já, pošli mne.
Izajáš 6. - 9. On pak řekl: Jdi, a rci lidu tomu: Slyšte slyšíce, a nerozumějte, a hleďte hledíce, a nepoznávejte.
Izajáš 6. - 10. Zatvrď srdce lidu toho, a uši jeho zacpej, a oči jeho zavři, aby neviděl očima svýma, a ušima svýma neslyšel, a srdcem svým nerozuměl, a neobrátil se, a nebyl uzdraven.
Izajáš 6. - 11. A když jsem řekl: Až dokud, Pane? i odpověděl: Dokudž nezpustnou města, tak aby nebylo žádného obyvatele, a domové, aby nebylo v nich žádného člověka, a země docela nezpustne,
Izajáš 6. - 12. A nevzdálí Hospodin všelikého člověka, a nebude dokonalého zpuštění u prostřed země;
Izajáš 6. - 13. Dokudž ještě v ní nebude desateré zhouby, a teprv zkažena bude. Ale jakož ono jilmoví, a jako doubí onoho náspu podporou jest, tak símě svaté jest podpora její.
Izajáš 7. - 1. I stalo se za dnů Achasa syna Jotamova, syna Uziáše, krále Judského, že přitáhl Rezin král Syrský, a Pekach syn Romeliáše, krále Izraelského, k Jeruzalému, aby bojoval proti němu, ale nemohl ho dobyti.
Izajáš 7. - 2. I oznámeno jest domu Davidovu v tato slova: Spikla se země Syrská s Efraimem. Pročež pohnulo se srdce jeho, i srdce lidu jeho, tak jako se pohybuje dříví v lese od větru.
Izajáš 7. - 3. Tedy řekl Hospodin Izaiášovi: Vyjdi nyní vstříc Achasovi, ty a Sear Jašub syn tvůj, až na konec struhy rybníka hořejšího, k silnici pole valchářova,
Izajáš 7. - 4. A díš jemu: Šetř se, abys se nekormoutil. Neboj se, a srdce tvé nechať se neděsí dvou ostatků hlavní těch kouřících se, před rozpáleným hněvem Rezinovým s Syrskými, a syna Romeliášova,
Izajáš 7. - 5. Proto že zlou radu složili proti tobě Syrský, Efraim a syn Romeliášův, řkouce:
Izajáš 7. - 6. Táhněme proti zemi Judské, a vyležme ji, a odtrhněme ji k sobě, a ustavme krále u prostřed ní syna Tabealova.
Izajáš 7. - 7. Toto praví Panovník Hospodin: Nestaneť se a nebude toho.
Izajáš 7. - 8. Nebo hlava Syrské země jest Damašek, a hlava Damašku Rezin, a po šedesáti pěti letech potřín bude Efraim, tak že nebude lidem.
Izajáš 7. - 9. Mezi tím hlava Efraimova Samaří, a hlava Samaří syn Romeliášův. Jestliže nevěříte, jistě že neostojíte.
Izajáš 7. - 10. I mluvil ještě Hospodin k Achasovi, řka:
Izajáš 7. - 11. Požádej sobě znamení od Hospodina Boha svého, buď dole hluboko, aneb na hoře vysoko.
Izajáš 7. - 12. I řekl Achas: Nebudu prositi, aniž budu pokoušeti Hospodina.
Izajáš 7. - 13. Tedy řekl prorok: Slyšte nyní, dome Davidův, ještě-liž jest vám málo, lidem býti k obtížení, že i Bohu mému k obtížení jste?
Izajáš 7. - 14. Protož sám Pán dá vám znamení: Aj, panna počne, a porodí syna, a nazůve jméno jeho Immanuel.
Izajáš 7. - 15. Máslo a med jísti bude, až by uměl zavrci zlé, a vyvoliti dobré.
Izajáš 7. - 16. Nýbrž prvé než bude uměti dítě to zavrci zlé a vyvoliti dobré, opuštěna bude země, kteréž nenávidíš pro dva krále její.
Izajáš 7. - 17. Na tebe pak přivede Hospodin, a na lid tvůj, i na dům otce tvého dny, jakýchž nebylo ode dne, v němž odstoupil Efraim od Judy, a to skrze krále Assyrského.
Izajáš 7. - 18. Nebo stane se v ten den, že pošepce Hospodin muchám, kteréž jsou při nejdalších řekách Egyptských, a včelám, kteréž jsou v zemi Assyrské.
Izajáš 7. - 19. I přijdou, a usadí se všickni ti v údolích pustých a v děrách skalních, i na všech chrastinách i na všech stromích užitečných.
Izajáš 7. - 20. V ten den oholí Pán tou břitvou najatou, (skrze ty, kteříž za řekou jsou, skrze krále Assyrského), hlavu a vlasy noh, ano také i bradu do čista sholí.
Izajáš 7. - 21. I bude tehdáž, že sotva člověk zachová kravičku neb dvě ovce,
Izajáš 7. - 22. Avšak pro množství mléka, kteréhož nadojí, jísti bude máslo. Máslo zajisté a med jísti bude, kdožkoli v zemi bude zanechán.
Izajáš 7. - 23. Bude také v ten čas, že každé místo, na němž jest tisíc kmenů vinných za tisíc stříbrných, trním a hložím poroste.
Izajáš 7. - 24. S střelami a lučištěm tudy jíti musí; hložím zajisté a trním zaroste všecka země.
Izajáš 7. - 25. Všecky pak hory, kteréž motykou kopány býti mohou, nebudou se báti hloží a trní; nebo budou za pastviště volům, a bravům ku pošlapání.
Izajáš 8. - 1. I řekl mi Hospodin: Vezmi sobě knihu velikou, a napiš na ní písmem lidským: K rychlé kořisti pospíchá loupežník.
Izajáš 8. - 2. I vzal jsem sobě za svědky věrné Uriáše kněze, a Zachariáše syna Jeberechiášova.
Izajáš 8. - 3. V tom přistoupil jsem k prorokyni, kteráž počala, a porodila syna. I řekl mi Hospodin: Dej mu jméno: K rychlé kořisti pospíchá loupežník.
Izajáš 8. - 4. Nebo prvé než bude uměti dítě to volati: Otče můj, matko má, odejme zboží Damašské a loupeže Samařské lid krále Assyrského.
Izajáš 8. - 5. I to ještě mluvil Hospodin ke mně, řka:
Izajáš 8. - 6. Poněvadž pohrdl lid ten vodami Siloe tiše tekoucími, raduje se z Rezina a syna Romeliášova,
Izajáš 8. - 7. Protož aj, Pán uvede na ně vody, řeky násilné a mnohé, totiž krále Assyrského, a všecku slávu jeho, tak že vystoupí ze všech toků svých, a půjde nad všecky břehy své.
Izajáš 8. - 8. Půjde i přes Judu, rozleje se a rozejde, až k hrdlu dosáhne, a roztažená křídla jeho naplní širokost země tvé, ó Immanueli.
Izajáš 8. - 9. Puntujtež se lidé, však potříni budete, (nýbrž pozorujte všickni v daleké zemi), přepašte se, však potříni budete, přepašte se, však potříni budete.
Izajáš 8. - 10. Vejděte v radu, a zrušena bude, mluvte slovo, a neostojíť; nebo s námi jest Bůh silný.
Izajáš 8. - 11. Tak zajisté mluvil Hospodin ke mně, ujav mne za ruku, a dav mi výstrahu, abych nechodil cestou lidu tohoto, řka:
Izajáš 8. - 12. Neříkejte: Spuntování, když lid ten praví: Spuntování; aniž se jako oni strachujte, nerci-li, abyste se děsiti měli.
Izajáš 8. - 13. Hospodina zástupů samého posvěcujte; on budiž bázeň vaše i strach váš.
Izajáš 8. - 14. A budeť vám i svatyní, kamenem pak urážky a skalou pádu oběma domům Izraelským, osídlem a léčkou i obyvatelům Jeruzalémským.
Izajáš 8. - 15. I urazí se o to mnozí, a padnou, a potříni budou, aneb zapletouce se, popadeni budou.
Izajáš 8. - 16. Zavaž osvědčení, zapečeť zákon mezi učedlníky mými.
Izajáš 8. - 17. Pročež očekávati budu na Hospodina, kterýž skryl tvář svou od domu Jákobova; na něj, pravím, čekati budu.
Izajáš 8. - 18. Aj, já a dítky, kteréž mi dal Hospodin, na znamení a zázraky v Izraeli od Hospodina zástupů, kterýž přebývá na hoře Sion.
Izajáš 8. - 19. Jestliže by vám pak řekli: Dotazujte se na hadačích a věšťcích, kteříž šepcí a šveholí, rcete: Nemá-liž se lid na Bohu svém dotazovati? K mrtvým-liž místo živých má se utíkati?
Izajáš 8. - 20. K zákonu a svědectví! Pakli nechtí, nechať mluví vedlé slova toho, v němž není žádné záře,
Izajáš 8. - 21. Až by každý toulati se musil, zbědovaný jsa a hladovitý. I stane se, že se bude, hladovitý jsa, sám v sobě zlobiti, a zlořečiti králi svému a Bohu svému, buď že zhůru pohledí,
Izajáš 8. - 22. Buď že na zemi popatří, a aj, všudy ssoužení a tma, mrákota, bída i nátisk v temnostech.
Izajáš 9. - 1. A však ne tak obklíčí mrákota té země, kteráž ssoužena bude, jako když se ponejprv nepřítel dotkl země Zabulon a země Neftalím, ani jako potom, když více obtíží, naproti moři, při Jordánu Galilei lidnou.
Izajáš 9. - 2. Nebo lid tento chodě v temnostech, uzří světlo veliké, a bydlícím v zemi stínu smrti světlo zastkví se.
Izajáš 9. - 3. Rozmnožil jsi tento národ, ale nezveličils veselé. A však veseliti se budou před tebou, tak jako se veselí ve žni, jako se radují, když dělí kořisti,
Izajáš 9. - 4. Když jho břemene jeho a prut ramene jeho, hůl násilníka jeho polámeš, jako za dnů Madianských,
Izajáš 9. - 5. Kdyžto všickni bojovníci předěšeni, a roucha ve krvi zbrocena, ano což hořeti mohlo, i ohněm spáleno.
Izajáš 9. - 6. Nebo dítě narodilo se nám, syn dán jest nám, i bude knížetství na rameni jeho, a nazváno bude jméno jeho: Předivný, Rádce, Bůh silný, Rek udatný, Otec věčnosti, Kníže pokoje.
Izajáš 9. - 7. K rozmnožování pak toho knížetství a pokoje, jemuž nebude konce, sedne na stolici Davidově, a na království jeho, až je i v řád uvede, a utvrdí v soudu a v spravedlnosti, od tohoto času až na věky. Horlivost Hospodina zástupů to učiní.
Izajáš 9. - 8. Slovo poslal Pán Jákobovi, a padlo v Izraeli.
Izajáš 9. - 9. A zvíť všecken lid, Efraim, i obyvatelé Samařští, kteříž v pýše a vysokomyslnosti srdce říkají:
Izajáš 9. - 10. Padly cihly, ale my tesaným kamenem stavěti budeme; planí fíkové podťati jsou, a my to v cedry směníme.
Izajáš 9. - 11. Ale zvýší Hospodin protivníky Rezinovy nad něj, a nepřátely jeho svolá,
Izajáš 9. - 12. Syrské po předu, a Filistinské po zadu. I budou žráti Izraele celými ústy, aniž ve všem tom odvrátí se prchlivost jeho, ale ruka jeho předce bude vztažená.
Izajáš 9. - 13. Protože se lid ten nenavrací k tomu, kterýž jej bije, a Hospodina zástupů nehledají,
Izajáš 9. - 14. Protož odetne Hospodin od Izraele hlavu i ocas, ratolest i sítí jednoho dne.
Izajáš 9. - 15. (Stařec a vzácný člověk, onť jest hlava, prorok pak, kterýž učí lži, onť jest ocas.)
Izajáš 9. - 16. Nebo vůdcové lidu tohoto jsou svůdcové, a kteříž se jim vésti dadí, zhynuli.
Izajáš 9. - 17. Protož z mládenců jeho nepotěší se Pán, a nad sirotky a vdovami jeho neslituje se; nebo všickni jsou pokrytci a zločinci, a každá ústa mluví nešlechetnost. Aniž ve všem tom odvrátí se prchlivost jeho, ale předce ruka jeho bude vztažená.
Izajáš 9. - 18. Nebo roznícena jsouc jako oheň bezbožnost, bodláčí a trní pálí, potom zapálí i houště lesu; pročež rozptýleni budou jako dým u povětří.
Izajáš 9. - 19. Pro hněv Hospodina zástupů zatmí se země, a ten lid bude jako pokrm ohně. Žádný ani bratra svého šanovati nebude,
Izajáš 9. - 20. Ale krájeje sobě po pravé straně, však lačněti bude, a zžíraje po levé, však nenasytí se. Jeden každý maso ramene svého žráti bude,
Izajáš 9. - 21. Manasses Efraima a Efraim Manessesa, oba pak spolu proti Judovi budou. Ve všem tom však neodvrátí se prchlivost jeho, ale předce ruka jeho bude vztažená.
Izajáš 10. - 1. Běda těm, kteříž ustanovují práva nepravá, a spisovatelům, kteříž těžkosti spisují,
Izajáš 10. - 2. Aby odstrkovali nuzné od soudu, a vydírali spravedlnost chudých lidu mého, vdovy aby byly kořist jejich, a sirotky aby loupili.
Izajáš 10. - 3. I což učiníte v den navštívení a zpuštění, kteréž zdaleka přijde? K komu se o pomoc utečete? A kde zanecháte slávy své,
Izajáš 10. - 4. By nemusila skloniti se mezi vězni, a mezi zbitými klesnouti? Ve všem tom neodvrátí se prchlivost jeho, ale předce ruka jeho bude vztažená.
Izajáš 10. - 5. Běda Assurovi, metle hněvu mého, ačkoli hůl rozhněvání mého jest v rukou jeho,
Izajáš 10. - 6. A na národ ošemetný pošli jej, a o lidu hněvu mého přikáži jemu, aby směle bral kořisti, a loupil bez milosti, a položil jej v pošlapání jako bláto na ulicích.
Izajáš 10. - 7. Ale on ne tak se bude domnívati, ani srdce jeho tak mysliti bude; nebo srdce jeho jest hubiti a pléniti národy mnohé.
Izajáš 10. - 8. Nebo řekne: Zdaliž knížata má nejsou také i králové?
Izajáš 10. - 9. Zdaliž jako Charkemis není Chalno? Zdali není jako Arfad Emat? Zdali není jako Damašek Samaří?
Izajáš 10. - 10. Jakož nalezla ruka má království bohů, ješto rytiny jejich byly nad Jeruzalémských a Samařských,
Izajáš 10. - 11. Zdaliž jako jsem učinil Samaří a modlám jeho, tak neučiním Jeruzalému a obrazům jeho?
Izajáš 10. - 12. I staneť se, když dokoná Pán všecko dílo své na hoře Sion a v Jeruzalémě, že navštívím ovoce pyšného srdce krále Assyrského, a nádhernost vysokých očí jeho.
Izajáš 10. - 13. Nebo řekne: V síle ruky své to jsem vykonal, a v moudrosti své; nebo jsem rozumný byl, a odjal jsem meze národů, a poklady jejich jsem vzebral, a strhl jsem dolů, jako mocný, obyvatele.
Izajáš 10. - 14. Anobrž jako hnízdo nalezla ruka má zboží národů, a jako zbírána bývají vejce opuštěná, tak všecku zemi já jsem sebral, aniž byl, kdo by křídlem hnul, aneb otevřel ústa a siptěl.
Izajáš 10. - 15. Zdaliž se bude sekera velebiti nad toho, kdož ní seká? Zdaliž se honositi bude pila nad toho, kdož ní tře? Jako by se zpínala metla proti tomu, kdož by ji zdvihl; jako by se chlubila hůl, že není dřevem.
Izajáš 10. - 16. Protož pošle Pán, Hospodin zástupů, na vytylé jeho vyzáblost, a po zpodku slávu jeho prudce zapálí, jako silný oheň.
Izajáš 10. - 17. Nebo světlo Izraelovo bude ohněm, a Svatý jeho plamenem, i spálí a sžíře trní i bodláčí jeho jednoho dne.
Izajáš 10. - 18. Též spanilost lesu jeho, i úrodných polí jeho, od duše až do těla, všecko vyhubí. I stane se, že předěšený jsa, bude utíkati.
Izajáš 10. - 19. A pozůstalého dříví lesu jeho malý počet bude, tak že by je mohlo dítě popsati.
Izajáš 10. - 20. I stane se v ten den, nebudou více ostatkové Izraelští a pozůstalí z domu Jákobova zpoléhati na toho, kdož je tepe, ale zpoléhati budou na Hospodina, Svatého Izraelského v pravdě.
Izajáš 10. - 21. Ostatkové obrátí se, ostatkové Jákobovi k Bohu silnému, reku udatnému.
Izajáš 10. - 22. Nebo byť bylo lidu tvého, Izraeli, jako písku mořského, ostatkové jeho obrátí se. Pohubení uložené rozhojní spravedlnost.
Izajáš 10. - 23. Pohubení, pravím, a to jisté, Pán, Hospodin zástupů, učiní u prostřed vší této země.
Izajáš 10. - 24. Protož takto praví Pán, Hospodin zástupů: Neboj se Assyrského, lide můj, kterýž přebýváš na Sionu. Prutem umrská tě, a holí svou opřáhne na tebe na cestě Egyptské.
Izajáš 10. - 25. Po maličkém zajisté času dokoná se hněv a prchlivost má k vyhlazení jich.
Izajáš 10. - 26. Nebo vzbudí na něj Hospodin zástupů bič, jako porážku Madianských na skále Goréb, a jakož pozdvihl holi své na moře, tak jí pozdvihne na něj, na cestě Egyptské.
Izajáš 10. - 27. I stane se v ten den, že složeno bude břímě jeho s ramene tvého, a jho jeho s šíje tvé, nýbrž zkaženo bude jho od přítomnosti pomazaného.
Izajáš 10. - 28. Přitáhne do Aiat, přejde přes Migron, v Michmas složí nádobí svá.
Izajáš 10. - 29. Projdou průchod, v Gabaa budou míti hospodu k přenocování; ulekne se Ráma, Gabaa Saulovo uteče.
Izajáš 10. - 30. Naříkej hlasem svým, město Gallim, ať se slyší v Lais: Ach, ubohá Anatot.
Izajáš 10. - 31. Pohne se Madmena, obyvatelé Gábim schopí se.
Izajáš 10. - 32. Ještě téhož dne zastavě se v Nobe, pohrozí rukou svou hoře dcery Sionské, pahrbku Jeruzalémskému.
Izajáš 10. - 33. Aj, Panovník Hospodin zástupů oklestí vší silou ratolesti, ty pak, kteříž jsou vysokého zrostu, podetne; i budou vysocí sníženi.
Izajáš 10. - 34. Vyseká též houšť lesů sekerou, i Libán od velikomocného padne.
Izajáš 11. - 1. Ale vyjdeť proutek z pařezu Izai, a výstřelek z kořenů jeho vyroste, a ovoce ponese.
Izajáš 11. - 2. Na němž odpočine Duch Hospodinův, Duch moudrosti a rozumnosti, Duch rady a síly. Duch umění a bázně Hospodinovy.
Izajáš 11. - 3. A bude stižitelný v bázni Hospodinově, a nebudeť podlé vidění očí svých souditi, ani podlé slyšení uší svých trestati.
Izajáš 11. - 4. Ale souditi bude chudé podlé spravedlnosti, a v pravosti trestati tiché v zemi. Bíti zajisté bude zemi holí úst svých, a duchem rtů svých zabije bezbožného.
Izajáš 11. - 5. Nebo spravedlnost bude pasem bedr jeho, a pravda přepásaním ledví jeho.
Izajáš 11. - 6. I bude bydliti vlk s beránkem a pardus s kozlátkem ležeti; tolikéž tele a lvíče i krmný dobytek spolu budou, a malé pacholátko je povede.
Izajáš 11. - 7. Také i kráva a nedvědice spolu pásti se budou, a plod jejich spolu ležeti, lev pak jako vůl plevy jísti bude.
Izajáš 11. - 8. A lítý had nad děrou pohrávati bude s dítětem prsí požívajícím, a to, kteréž ostaveno jest, směle sáhne rukou svou do díry bazališkovy.
Izajáš 11. - 9. Neuškodí, aniž zahubí na vší mé hoře svaté; nebo země naplněna bude známostí Hospodina, tak jako vodami moře naplněno jest.
Izajáš 11. - 10. A budeť v ten den, že na kořen Izai, kterýž stane za korouhev národům, pohané pilně ptáti se budou; nebo odpočívání jeho bude slavné.
Izajáš 11. - 11. I bude v ten den, že přičiní Pán po druhé ruky své, aby shledal ostatky lidu svého, což jich zanecháno bude od Assura, a od Egypta, a od Patros, a od Chus, a od Elam, a od Sinear, a od Emat, a od ostrovů mořských.
Izajáš 11. - 12. A vyzdvihne korouhev mezi pohany, a sbéře zahnané Izraelské, a rozptýlené Judovy shromáždí ode čtyř stran země.
Izajáš 11. - 13. I přestane nenávist Efraimova, a nepřátelé Judovi vyhlazeni budou. Efraim nebude nenáviděti Judy, a Juda nebude ssužovati Efraima.
Izajáš 11. - 14. Ale vletí na rameno Filistinských k západu, a spolu loupiti budou národy východní. Na Idumejské a Moábské sáhnou rukou svou, a synové Ammon poslouchati jich budou.
Izajáš 11. - 15. Zkazí též Hospodin zátoku moře Egyptského, a vztáhne ruku svou na řeku v prudkosti větru svého, a rozrazí ji na sedm potůčků, a učiní, aby je v obuvi přejíti mohli.
Izajáš 11. - 16. I bude silnice ostatkům lidu toho, kterýž zanechán bude od Assyrských, jako byla Izraelovi v ten den, když vycházel z země Egyptské.
Izajáš 12. - 1. I díš v ten den: Oslavovati tě budu, Hospodine, proto že byv hněviv na mne, odvrátil jsi prchlivost svou, a utěšil jsi mne.
Izajáš 12. - 2. Aj, Bůh silný spasení mé, doufati budu, a nebudu se strašiti; nebo síla má a píseň a spasení mé jest Bůh Hospodin.
Izajáš 12. - 3. I budete vážiti vody s radostí z studnic toho spasení,
Izajáš 12. - 4. A řeknete v ten den: Oslavujte Hospodina, vzývejte jméno jeho, známé čiňte mezi lidmi skutky jeho, připomínejte, že vyvýšené jest jméno jeho.
Izajáš 12. - 5. Žalmy zpívejte Hospodinu, nebo veliké věci učinil; a to známé buď po vší zemi.
Izajáš 12. - 6. Prokřikni a zpívej, obyvatelkyně Sionská, nebo veliký jest u prostřed tebe Svatý Izraelský.
Izajáš 13. - 1. Břímě Babylona, kteréž viděl Izaiáš syn Amosův.
Izajáš 13. - 2. Na hoře vysoké vyzdvihněte korouhev, povyšte hlasu k nim, dejte návěští rukou, ať vejdou do bran knížecích.
Izajáš 13. - 3. Já jsem přikázal posvěceným svým, povolal jsem také i udatných reků svých k vykonání hněvu svého, veselících se z vyvýšení mého.
Izajáš 13. - 4. Hlas množství na horách, jakožto lidu mnohého, hlas a zvuk království a národů shromážděných: Hospodin zástupů sbírá vojsko k válce.
Izajáš 13. - 5. Táhnou z země daleké od končin nebes. Hospodin a osudí prchlivosti jeho, aby poplénil všecku zemi.
Izajáš 13. - 6. Kvělte, nebo blízko jest den Hospodinův, jako zpuštění od Všemohoucího přijde.
Izajáš 13. - 7. A protož všeliké ruce oslábnou, a všeliké srdce člověka rozplyne se.
Izajáš 13. - 8. I budou předěšeni, svírání a bolesti je zachvátí, jako rodička stonati budou; každý nad bližním svým užasne se, tváře jejich k plameni podobné budou.
Izajáš 13. - 9. Aj, den Hospodinův přichází přísný, a zůřivost a rozpálení hněvu, aby obrátil tu zemi v poušť, a hříšníky její z ní vyhladil.
Izajáš 13. - 10. Nebo hvězdy nebeské a planéty jejich nedopustí svítiti světlu svému; zatmí se slunce při vycházení svém, a měsíc nevydá světla svého.
Izajáš 13. - 11. A navštívím na okršlku země zlost, a na bezbožných nepravost jejich; a káži přestati pýše pyšných, a vysokomyslnost tyranů snížím.
Izajáš 13. - 12. Způsobím to, že dražší bude člověk nad zlato čisté, člověk, pravím, nad zlato z Ofir.
Izajáš 13. - 13. Z té příčiny zatřesu nebesy, a pohne se země z místa svého, v prchlivosti Hospodina zástupů, a ve dni rozpálení hněvu jeho.
Izajáš 13. - 14. I bude jako srna zplašená, a jako stádo, když není, kdo by je shromáždil; jeden každý k lidu svému se obrátí, a každý do země své uteče.
Izajáš 13. - 15. Kdožkoli nalezen bude, bude proboden, a kteříž by se koli shlukli, od meče padnou.
Izajáš 13. - 16. Nadto i dítky jejich rozrážíny budou před očima jejich, domové jejich zloupeni, a ženy jejich poškvrněny.
Izajáš 13. - 17. Aj, já vzbudím proti nim Médské, kteříž sobě stříbra nebudou vážiti, a v zlatě nebudou se kochati,
Izajáš 13. - 18. Ale z luků dítky rozrážeti, aniž se nad plodem života slitují, aniž synům odpustí oko jejich.
Izajáš 13. - 19. I budeť Babylon, někdy ozdoba království a okrasa důstojnosti Kaldejské, podobný podvrácené Sodomě a Gomoře.
Izajáš 13. - 20. Nebudou se v něm osazovati na věky, ani bydliti od pokolení až do pokolení; aniž rozbije tam stanu svého Arab, ani pastýři tam odpočívati budou.
Izajáš 13. - 21. Ale lítá zvěř tam odpočívati bude, a domové jejich šelmami naplněni budou; bydliti budou tam i sovy, a příšery tam skákati budou.
Izajáš 13. - 22. Ozývati se také budou sobě hrozné potvory na palácích jejich, a draci na hradích rozkošných. A blízkoť jest, že přijde čas jeho, a dnové jeho prodlévati nebudou.
Izajáš 14. - 1. Nebo slituje se Hospodin nad Jákobem, a vyvolí zase Izraele, a dá jim odpočinutí v zemi jejich; a připojí se k nim cizozemec, a přídržeti se budou domu Jákobova.
Izajáš 14. - 2. Nebo pojmou ty národy, a přivedou je k místu svému, i uvedou je v dědictví dům Izraelský v zemi Hospodinově, za služebníky a za děvky; a jímati budou ty, kteříž je zjímali, a panovati budou nad násilníky svými.
Izajáš 14. - 3. I staneť se v ten den, v němž tobě odpočinutí dá Hospodin od těžkosti tvé a strachu tvého, a od poroby těžké, v kterouž jsi byl podroben,
Izajáš 14. - 4. Že uživeš přísloví tohoto o králi Babylonském, a řekneš: Aj, jak přestal násilník! Přestalo dychtění po zlatě.
Izajáš 14. - 5. Potřískal Hospodin hůl bezbožných, prut panujících,
Izajáš 14. - 6. Mrskajícího lidi v prchlivosti mrskáním ustavičným, panujícího v hněvě nad národy, kteříž ssužováni bývali bez lítosti.
Izajáš 14. - 7. Odpočívá, jest v pokoji všecka země, zvučně prozpěvují.
Izajáš 14. - 8. I jedloví veselí se nad tebou, i cedroví Libánské, řkouce: Jakž jsi klesl, nepovstal, kdo by nás podtínal.
Izajáš 14. - 9. I peklo zespod zbouřilo se pro tebe, k vyjití vstříc přicházejícímu tobě vzbudilo pro tě mrtvé, všecka knížata země; kázalo vyvstati z stolic jejich i všechněm králům národů.
Izajáš 14. - 10. Všickni tito odpovídajíce, mluví tobě: Což ty také jsi zemdlen jako i my, a nám podobný učiněn?
Izajáš 14. - 11. Svrženať jest do pekla pýcha tvá, i zvuk hudebných nástrojů tvých; moli tobě podestláno, a červi tě přikrývají.
Izajáš 14. - 12. Jakž to, že jsi spadl s nebe, ó lucifeře v jitře vycházející? Poražen jsi až na zem, ještos zemdlíval národy.
Izajáš 14. - 13. Však jsi ty říkával v srdci svém: Vstoupím do nebe, nad hvězdy Boha silného vyvýším stolici svou, a posadím se na hoře shromáždění k straně půlnoční.
Izajáš 14. - 14. Vstoupím nad výsosti oblaku, budu rovný Nejvyššímu.
Izajáš 14. - 15. A ty pak stržen jsi až do pekla, pryč na stranu do jámy.
Izajáš 14. - 16. Ti, kdož tě uzří, za tebou se ohlédati, a tebe spatřovati budou, říkajíce: To-liž jest ten muž, kterýž nepokojil zemi, a pohyboval královstvími,
Izajáš 14. - 17. Obracel jako v pustinu okršlek země, a města jeho bořil, vězňů svých nepropouštěl domů?
Izajáš 14. - 18. Všickni králové národů, což jich koli bylo, pochováni slavně doma jeden každý z nich;
Izajáš 14. - 19. Ty pak zavržen jsi od hrobu svého jako ratolest ohyzdná, a roucho zbitých, ukrutně zraněných, kteříž se dostávají do jámy mezi kamení, a jako mrcha pošlapaná.
Izajáš 14. - 20. Nebudeš k oněmno v pohřbu přiúčastněn, nebo jsi poplénil zemi svou, lid svůj jsi pomordoval; nebudeť připomínáno na věky símě zlostníků.
Izajáš 14. - 21. Připravte se k zmordování synů jeho pro nepravosti otců jejich, aby nepovstali, a dědičně neujali země, a nenaplnili svrchku okršlku zemského městy.
Izajáš 14. - 22. Nebo povstanu proti nim, praví Hospodin zástupů, a zahladím jméno Babylona i ostatky syna i vnuka, praví Hospodin.
Izajáš 14. - 23. A obrátím jej v dědictví bukačů, a v jezera vod, a vymetu jej pometlem zahynutí, praví Hospodin zástupů.
Izajáš 14. - 24. Přisáhl Hospodin zástupů, řka: Jistě že jakž jsem myslil, tak bude, a jakž jsem uložil, stane se,
Izajáš 14. - 25. Že potru Assyrského v zemi své, a na horách svých pošlapám jej, a odejde z nich jho jeho, břímě také jeho s ramene jejich sňato bude.
Izajáš 14. - 26. Toť jest ta rada, kteráž zavřína jest o vší té zemi, a to jest ta ruka vztažená proti všechněm těm národům.
Izajáš 14. - 27. Poněvadž pak Hospodin zástupů usoudil, kdo to tedy zruší? A ruku jeho vztaženou kdo odvrátí?
Izajáš 14. - 28. Léta kteréhož umřel král Achas, stalo se proroctví toto:
Izajáš 14. - 29. Neraduj se všecka ty země Filistinská, že zlámán jest prut toho, kterýž tě mrskal; nebo z plemene hadího vyjde bazališkus, jehož plod bude drak ohnivý létající.
Izajáš 14. - 30. I budou se pásti prvorození chudých, a nuzní bezpečně odpočívati budou; kořen pak tvůj umořím hladem, a ostatky tvé zmorduje.
Izajáš 14. - 31. Kvěl, ó bráno, křič město, již jsi rozplynula se všecka ty země Filistinská; nebo od půlnoci oheň přijde aniž bude, kdo by stranil z obcí jeho.
Izajáš 14. - 32. Co pak odpovědí poslové národů? To, že Hospodin upevnil Sion, v němž útočiště mají chudí z lidu jeho.
Izajáš 15. - 1. Břímě Moábských. Když v noci Ar Moábské popléněno a zkaženo bude, když i Kir Moábské v noci popléněno a zkaženo bude,
Izajáš 15. - 2. Vstoupí do Baít, a do Dibon a do Bamot s pláčem, nad Nébo a nad Medaba Moáb kvíliti bude, na všech hlavách jeho bude lysina, a každá brada oholena bude.
Izajáš 15. - 3. Na ulicích jeho přepáší se žíní, na střechách jeho i na ryncích jeho každý kvíliti bude, s pláčem se vraceje.
Izajáš 15. - 4. A křičeti bude Ezebon a Eleale, až v Jasa slyšán bude hlas jejich, nýbrž i zbrojní Moábští křičeti budou. Duše každého z nich žalostiti bude, a řekne:
Izajáš 15. - 5. Srdce mé řve nad Moábem a pevnostmi jeho, až slyšeti v Ségor, jako jalovice tříletá; nebo cestou Luchitskou s pláčem půjde, a kudyž se chodí k Choronaim, křik hrozný vydávati budou,
Izajáš 15. - 6. Proto že vody Nimrim vymizejí, že uschne bylina, usvadne tráva, aniž co zeleného bude.
Izajáš 15. - 7. A protož zboží nachované a statky jejich odnesou ku potoku Arabim.
Izajáš 15. - 8. Nebo křik obejde vůkol meze Moábské, až do Eglaim kvílení jeho, a až do Beer Elim kvílení jeho,
Izajáš 15. - 9. Poněvadž i vody Dimon naplněny budou krví. Přidám zajisté Dimonu přídavků, a pošli na ty, kteříž ujdou z Moábských, lvy, i na pozůstalé v té zemi.
Izajáš 16. - 1. Pošlete beránky panovníku země, počnouc od Sela až do pouště, k hoře dcery Sionské.
Izajáš 16. - 2. Sic jinak bude Moáb jako pták místa nemající, a s hnízda sehnaný; budou dcery Moábské při brodech Arnon.
Izajáš 16. - 3. Svolej radu, učiň soud, připrav stín svůj u prostřed poledne jako noc; skrej vyhnané, místa nemajícího nevyzrazuj.
Izajáš 16. - 4. Nechať u tebe pobudou vyhnaní moji, ó Moábe, buď skrýší jejich před zhoubcím; nebo přestane násilník, přestane zhoubce, pošlapávající vyhlazen bude z země.
Izajáš 16. - 5. A upevněn bude milosrdenstvím trůn, a seděti bude na něm stále v stánku Davidovu ten, kterýž by soudil a vyhledával soudu a pospíchal k spravedlnosti.
Izajáš 16. - 6. Ale slýchaliť jsme o pýše Moábově, že velmi pyšný jest, o pýše jeho, a chloubě jeho i spouzení se jeho, ale nepřijdouť k vykonání myšlénky jeho.
Izajáš 16. - 7. Protož kvíliti bude Moáb před Moábem, jeden každý kvíliti bude; nad grunty Kirchareset úpěti budete, a říkati: Jižť jsou zkaženi.
Izajáš 16. - 8. Nýbrž i réví Ezebon usvadlo, i vinní kmenové Sibma. Páni národů potřeli výborné réví jeho, kteréž až do Jazer dosahalo, a bylo se rozšířilo při poušti; rozvodové jeho rozložili se, a dosahali až za moře.
Izajáš 16. - 9. Protož pláči pro pláč Jazerských a pro vinici Sibma; svlažuji tě slzami svými, ó Ezebon a Eleale, nebo provyskování nad ovocem tvým letním a nad žní tvou kleslo.
Izajáš 16. - 10. A přestalo veselé a plésání nad polem úrodným, na vinicích se nezpívá, ani prokřikuje, vína v presích netlačí ten, kterýž tlačívá. Takž i já provyskování přestávám.
Izajáš 16. - 11. Protože střeva má nad Moábem jako harfa znějí, a vnitřnosti mé pro Kircheres.
Izajáš 16. - 12. I stane se, když zřejmé bude, an ustává Moáb nad výsostmi, že vejde do svatyně své, aby se modlil, však nic nespraví.
Izajáš 16. - 13. Toť jest to slovo, kteréž mluvil Hospodin o Moábovi již dávno.
Izajáš 16. - 14. Nyní pak praví Hospodin, řka: Po třech letech, jakáž jsou léta nájemníka, v potupu uvedena bude sláva Moábova se vším množstvím velikým, tak že ostatkové jeho budou skrovní, přemaličcí a mdlí.
Izajáš 17. - 1. Břímě Damašku. Aj, Damašek přestane býti městem, a bude hromadou rumu.
Izajáš 17. - 2. Zpuštěná města Aroer pro stáda budou, a odpočívati tam budou, a nebude žádného, kdo by je strašil.
Izajáš 17. - 3. I bude odjata pevnost od Efraima, a království od Damašku i ostatků Syrských; jako i sláva synů Izraelských na nic přijdou, praví Hospodin zástupů.
Izajáš 17. - 4. I bude v ten den, že opadne sláva Jákobova, a tuk těla jeho vymizí.
Izajáš 17. - 5. Nebo bude Assur jako ten, jenž shromažďuje ve žni obilé, a rámě jeho žne klasy, anobrž bude jako ten, jenž zbírá klasy v údolí Refaim.
Izajáš 17. - 6. Paběrkové však zanecháni v něm budou, jako po očesání olivy dvě neb tři olivky na vrchu větve, a čtyry neb pět na ratolestech jejích plodistvých, praví Hospodin Bůh Izraelský.
Izajáš 17. - 7. V ten den patřiti bude člověk k Učiniteli svému, a oči jeho k Svatému Izraelskému hleděti budou.
Izajáš 17. - 8. A nebude patřiti k oltářům, dílu rukou svých; ani k tomu, což učinili prstové jeho, hleděti bude, ani k hájům, ani k obrazům slunečným.
Izajáš 17. - 9. V ten den budou města síly jeho opuštěna jako chrastinka a růžťka, kteráž opuštěna budou od synů Izraelských, i spustneš, ó země.
Izajáš 17. - 10. Nebos se zapomněla na Boha spasení svého, a na skálu síly své nezpomenulas. Protož ačkoli štěpy rozkošné štěpuješ, a kmen vinný přespolní sázíš,
Izajáš 17. - 11. V čas štěpování tvého štípí, aby rostlo, opatruješ, nýbrž téhož jitra o to, což seješ, aby se pučilo, pečuješ: v den však užitku odejde žeň, na žalost tvou přetěžkou.
Izajáš 17. - 12. Běda množství lidí mnohých, kteříž jako zvuk mořský ječí, a hlučícím národům, kteříž jako zvuk vod násilných hlučí,
Izajáš 17. - 13. Národům jako zvuk vod mnohých zvučícím; nebo je Bůh okřikne. Pročež daleko utíkati budou, a honěni budou jako plevy po vrších od větru, a jako chumel od vichřice.
Izajáš 17. - 14. Nebo u večer aj, předěšení, a než jitro přijde, anť ho není. Tenť jest podíl těch, kteříž nás potlačují, a los těch, kteříž nás loupí.
Izajáš 18. - 1. Běda zemi zastěňující se křídly, kteráž jest při řekách země Mouřenínské,
Izajáš 18. - 2. Posílající po moři posly, v nástrojích z sítí po vodách, řka: Jděte, poslové rychlí, k národu rozptýlenému a zloupenému, k lidu hroznému zdávna i posavad, k národu všelijak potlačenému, jehož zemi řeky roztrhaly.
Izajáš 18. - 3. Všickni obyvatelé světa, a přebývající na zemi, když bude korouhev vyzdvižena na horách, uzříte, a když troubiti se bude trubou, uslyšíte.
Izajáš 18. - 4. Nebo takto praví Hospodin ke mně: Spokojímť se, a podívám z příbytku svého, a budu jako teplo vysušující po dešti, a jako oblak dešťový v čas horké žně.
Izajáš 18. - 5. Před vinobraním zajisté, když se vypučí pupenec, a květ vydá hrozen trpký, ještě rostoucí, tedy podřeže révíčko noži, a rozvody odejme a zpodtíná.
Izajáš 18. - 6. I budou zanecháni všickni spolu ptactvu z hor, a šelmám zemským, a bude na nich přes léto ptactvo, a všeliké šelmy zemské na nich přes zimu zůstanou.
Izajáš 18. - 7. V ten čas přinesen bude dar Hospodinu zástupů (od lidu rozptýleného a zloupeného, od lidu hrozného zdávna i posavad, národu všelijak potlačeného, jehožto zemi řeky rozchvátaly), k místu jména Hospodina zástupů, hoře Sion.
Izajáš 19. - 1. Břímě Egyptských. Aj, Hospodin béře se na oblaku lehkém, a přitáhne na Egypt. I pohnou se modly Egyptské před tváří jeho, a srdce Egyptských rozplyne se u prostřed něho.
Izajáš 19. - 2. Nebo spustím Egyptské s Egyptskými, tak že bojovati budou jeden každý proti bratru svému, a přítel proti příteli svému, město proti městu, království proti království.
Izajáš 19. - 3. A na nic přijde duch Egyptských u prostřed něho, a radu jeho sehltím. I raditi se budou modl a kouzedlníků a zaklinačů a hadačů.
Izajáš 19. - 4. Dám zajisté Egypt v ruku pánů ukrutných, a král přísný panovati bude nad nimi, praví Pán, Hospodin zástupů.
Izajáš 19. - 5. A vymizejí vody z moře, i řeka osákne a vyschne.
Izajáš 19. - 6. I vzdálí se řeky, opadnou a vyschnou potokové Egyptští, třtí i rákosí usvadne.
Izajáš 19. - 7. Tráva okolo potoka a při pramenu potoka, i vše, což se seje při potoku, uschne, zmizí a ztratí se.
Izajáš 19. - 8. I budou žalostiti rybáři, a kvíliti všickni, kteříž mecí do potoka udici; a kteříž rozstírají síti na vody, na nouzi přijdou.
Izajáš 19. - 9. Zahanbeni budou i ti, kteříž dělají věci lněné a hedbávné, a kteříž tkají kment.
Izajáš 19. - 10. Nebo síti jeho budou zkaženy, i všickni dělající rybníky pro ryby.
Izajáš 19. - 11. Jistě žeť jsou blázni knížata Soan, moudrých rádců Faraonových rada zhlupěla. Jakž říkati můžete Faraonovi: Syn moudrých já jsem, syn králů starožitných?
Izajáš 19. - 12. Kdež jsou, kde ti moudří tvoji? Nechať oznámí nyní tobě, vědí-li, co uložil Hospodin zástupů o Egyptu.
Izajáš 19. - 13. Zbláznila se knížata Soan, podvedena jsou knížata Nof, svedli Egypt přednější v pokolení jeho.
Izajáš 19. - 14. Hospodin pustil mezi ně ducha závrativého, i spraví to, že zbloudí Egypt při všelikém předsevzetí svém, tak jako bloudí ožralec při vývratku svém.
Izajáš 19. - 15. Aniž bude dílo v Egyptě, kteréž by učinila hlava neb ocas, ratolest aneb sítí.
Izajáš 19. - 16. V ten den bude Egypt podobný ženám; nebo strašiti se a děsiti bude před zdvižením ruky Hospodina zástupů, kterouž on zdvihne proti němu.
Izajáš 19. - 17. A budeť země Judská Egyptu k hrůzi; každý, kdož zpomene na ni, strašiti se bude, pro radu Hospodina zástupů, kterouž zavřel o něm.
Izajáš 19. - 18. V ten den bude pět měst v zemi Egyptské, mluvících jazykem Kananejským, a přisahajících skrze Hospodina zástupů, jedno pak nazváno bude město zpuštění.
Izajáš 19. - 19. V ten den bude oltář Hospodinův u prostřed země Egyptské, a sloup při pomezí jejím Hospodinu;
Izajáš 19. - 20. Bude, pravím, na znamení a na svědectví Hospodinu zástupů v zemi Egyptské. A když volati budou k Hospodinu příčinou těch, kteříž by je ssužovali, tedy pošle jim spasitele a kníže, i vysvobodí je.
Izajáš 19. - 21. I bude známý Hospodin Egyptským; nebo poznají Egyptští Hospodina v ten den, a ctíti jej budou obětmi a dary, a činiti budou sliby Hospodinu, i plniti.
Izajáš 19. - 22. A tak bíti bude Hospodin Egypt, aby zbije, uzdravil jej; nebo obrátí se k Hospodinu, a on je vyslyší a uzdraví.
Izajáš 19. - 23. V ten den bude silnice z Egypta do Assyrie, i budou choditi Assyrští do Egypta, a Egyptští do Assyrie, a sloužiti budou Egyptští s Assyrskými Hospodinu.
Izajáš 19. - 24. V ten den bude Izrael Egyptským a Assyrským jako třetí z nich, i budou požehnaní u prostřed země.
Izajáš 19. - 25. Nebo požehná jim Hospodin zástupů, řka: Požehnaný lid můj Egyptský, a dílo rukou mých Assur, i dědictví mé Izrael.
Izajáš 20. - 1. Léta, kteréhož přitáhl Tartan do Azotu, poslán jsa od Sargona, krále Assyrského, a když bojoval proti Azotu, a vzal jej,
Izajáš 20. - 2. Času toho mluvil Hospodin skrze Izaiáše syna Amosova, řka: Jdi a slož žíni z bedr svých, a obuv svou zzuj s noh svých. I učinil tak, a chodil nahý a bosý.
Izajáš 20. - 3. I řekl Hospodin: Jakož chodí služebník můj Izaiáš nahý a bosý, na znamení a zázrak, třetího roku Egypta a Mouřenínské země,
Izajáš 20. - 4. Tak povede král Assyrský jaté Egyptské a jaté Mouřenínské, mladé i staré, nahé a bosé, s obnaženými zadky, k hanbě Egyptských.
Izajáš 20. - 5. I užasnou se a zahanbí nad Mouřeníny, útočištěm svým, a nad Egyptskými, chloubou svou.
Izajáš 20. - 6. Tedy řekne obyvatel ostrovu tohoto v ten den: Aj hle, toť naše útočiště, k němuž jsme se utíkali o pomoc, abychom vysvobozeni byli z moci krále Assyrského. Jakž bychom my tedy ušli?
Izajáš 21. - 1. Břímě pustého moře. Jako vichřice na poledne se žene, tak přijde z pouště, z země hrozné.
Izajáš 21. - 2. Vidění tvrdé jest mi ukázáno. Nešlechetník nešlechetnost páše, a zhoubce hubí. Přitáhniž Elame, Médský oblehni. Všelikému úpění jeho přestati rozkáži.
Izajáš 21. - 3. Z té příčiny naplněna jsou bedra má bolestí, úzkosti postihly mne jako úzkosti rodičky; sklíčen jsem, slyše to, strnul jsem, vida to.
Izajáš 21. - 4. Zkormoutilo se srdce mé, hrůza předěsila mne, noc mých rozkoší obrátila se mi v strach.
Izajáš 21. - 5. Přistroj na stůl, nechť stráž drží strážný, jez, pí. Vstaňte knížata, mažte pavézy.
Izajáš 21. - 6. Nebo tak řekl ke mně Pán: Jdi, postav strážného, kterýž by to, což uhlédá, oznámil.
Izajáš 21. - 7. I viděl vozy, a dvěma řady jízdu, vozy, kteréž oslové, a vozy, kteréž velbloudové táhli; šetřil zajisté pilně s velikou bedlivostí.
Izajáš 21. - 8. A volal jako lev: Jáť, Pane můj, stojím na stráži ustavičně ve dne, nýbrž na stráži své já stávám v každičkou noc.
Izajáš 21. - 9. (A aj, v tom přijeli na vozích muži a dvěma řady jízda.) Zvolal tedy a řekl: Padl, padl Babylon, a všecky rytiny bohů jeho o zem roztřískány.
Izajáš 21. - 10. Méť jest humno, a obilé humna mého. Což jsem slyšel od Hospodina zástupů, Boha Izraelského, oznámil jsem vám.
Izajáš 21. - 11. Břímě Dumy. Slyším hlas z Seir: Strážný, co bylo v noci? Strážný, co se stalo v noci?
Izajáš 21. - 12. Řekl strážný: Přišlo jitro, a tolikéž noc; chcete-li hledati, hledejte. Navraťte se, přiďte.
Izajáš 21. - 13. Břímě na Arabii. Po lesích v Arabii nocleh mívati budete, ó pocestní Dedanských.
Izajáš 21. - 14. Obyvatelé země Tema nechať vynesou vody vstříc žíznivému; s chlebem jeho nechať vyjdou proti utíkajícímu.
Izajáš 21. - 15. Nebo před mečem utíkati budou, před mečem vytaženým, před lučištěm nataženým, před těžkostí boje.
Izajáš 21. - 16. Tak zajisté řekl Pán ke mně: Že po roce, jakýž jest rok nájemníka, přestane všecka sláva Cedar,
Izajáš 21. - 17. A pozůstalý počet střelců udatných synů Cedar zmenšen bude; nebo Hospodin Bůh Izraelský to mluvil.
Izajáš 22. - 1. Břímě údolí vidění. Cožť se stalo, že jsi vystoupilo všecko na střechy,
Izajáš 22. - 2. Město plné hřmotu a hluku, město veselící se? Zbití tvoji nejsou zbiti mečem, ani zhynuli v boji.
Izajáš 22. - 3. Všecka knížata tvá rozprchla se napořád, od střelců svázána jsou. Což jich koli nalezeno jest v tobě, napořád svázáni jsou, zdaleka utíkají.
Izajáš 22. - 4. Protož jsem řekl: Ponechejte mne, ať hořekuji s pláčem, a neusilujte mne těšiti nad popléněním dcerky lidu mého.
Izajáš 22. - 5. Nebo jest den ssoužení, a pošlapání, a v mysli sevření ode Pána, Hospodina zástupů, v údolí vidění, den boření zdi, a křiku k horám.
Izajáš 22. - 6. Byltě zajisté Elam pochytil toul s vozy lidu vojenského, a Kir ukázal pavézu.
Izajáš 22. - 7. I stalo se, že nejvýbornější údolí tvá naplněna byla vozy, a vojáci silně položili se u brány,
Izajáš 22. - 8. A odkryto bylo zastření Judovo; však obrátilo jsi zřetel v ten den k zbrojné komoře.
Izajáš 22. - 9. I k zbořeninám města Davidova dohlédli jste, nebo mnohé byly, a shromáždili jste vody rybníka dolního.
Izajáš 22. - 10. Domy též Jeruzalémské sečtli jste, i pobořili, abyste utvrdili zed.
Izajáš 22. - 11. Udělali jste také stav mezi dvěma zdmi pro vody rybníka starého, aniž jste popatřili k Učiniteli jeho, a toho, kdo jej vzdělal od starodávna, neviděli jste.
Izajáš 22. - 12. Nadto když volal Pán, Hospodin zástupů, v ten den k pláči a k kvílení, a k lysině a k přepásání se žíní.
Izajáš 22. - 13. A aj, radost a veselí vaše zabijeti voly, a bíti ovce, jísti maso, a píti víno, a říkati: Jezme, píme, nebo zítra zemřeme.
Izajáš 22. - 14. Ale známéť jest to v uších mých, praví Hospodin zástupů. Protož nikoli vám nebude odpuštěna ta nepravost, až i zemřete, praví Pán, Hospodin zástupů.
Izajáš 22. - 15. Takto praví Pán, Hospodin zástupů: Jdi, vejdi k Sochitskému tomu, k Sobnovi správci domu, a řekni:
Izajáš 22. - 16. Co ty zde máš? A koho zde máš, že jsi vytesal sobě zde hrob? Vytesals sobě na vysokém místě hrob svůj, a vystavěls na skále příbytek svůj.
Izajáš 22. - 17. Aj, Hospodin, kterýž tě přistřel, jakž na muže znamenitého náleží, a kterýž tě výborně přioděl,
Izajáš 22. - 18. Prudce tě zakulí jako kuli do země všelijak prostranné. Tam umřeš, tam i vozové slávy tvé, ó ohyzdo domu Pána svého.
Izajáš 22. - 19. A tak seženu tě s místa tvého, a s úřadu tvého svrhu tě.
Izajáš 22. - 20. I stane se v ten den, že povolám služebníka svého Eliakima syna Helkiášova,
Izajáš 22. - 21. A obleku jej v sukni tvou, a pasem tvým potvrdím ho, panování tvé také dám v ruku jeho. I bude za otce obyvatelům Jeruzalémským a domu Judovu,
Izajáš 22. - 22. A vložím klíč domu Davidova na rameno jeho. Když otevře, žádný nezavře, a když zavře, žádný neotevře.
Izajáš 22. - 23. A vbiji jej jako hřebík v místě pevném, a bude stolicí slávy domu otce svého.
Izajáš 22. - 24. I zavěsí na něm synové a dcery všecku slávu domu otce jeho, všecko nádobí, i to nejmenší, od nádobí, z něhož se pije, až do všech nádob vinných.
Izajáš 22. - 25. V ten den, praví Hospodin zástupů, pohne se hřebík, kterýž vbit byl v místě pevném, a vyťat bude, a spadne, odťato bude i břímě, kteréž jest na něm; nebo Hospodin mluvil.
Izajáš 23. - 1. Břímě Týru. Kvělte lodí mořské; nebo popléněn jest, tak že není ani domu. Aniž kdo přichází z země Citim; známé učiněno jest jim.
Izajáš 23. - 2. Umlknětež obyvatelé ostrovu, kterýž kupci Sidonští, plavíce se přes moře, naplňovali,
Izajáš 23. - 3. A jehož úrody na velikých vodách, símě Sichor, žeň jeho, užitek potoka, a kterýž byl skladem národů.
Izajáš 23. - 4. Zastyď se, Sidone, nebo praví moře, pevnost mořská, řkuc: Nepracuji ku porodu, a nerodím, a nevychovávám mládenců, aniž odchovávám panen.
Izajáš 23. - 5. Jakož nad pověstí o Egyptu, tak žalostiti budou nad pověstí o Týru.
Izajáš 23. - 6. Přepravte se do Tarsu, kvělte obyvatelé ostrovu.
Izajáš 23. - 7. To-liž by se vždycky veselilo? Jestiť starožitnost jeho ode dnů starodávních, ale zavedouť je daleko nohy jeho.
Izajáš 23. - 8. Kdo že to usoudil proti Týru, korunujícímu jiné, jehož kupci jsou jako knížata, a kramáři jeho znamenití v zemi?
Izajáš 23. - 9. Hospodin zástupů usoudil to, aby zohavil pýchu všelikého slavného, a za nic položil všecky znamenité země.
Izajáš 23. - 10. Navrať se do země své jako řeka, ó dcero Tarská, neníť tam více ani pasu.
Izajáš 23. - 11. Vztáhl ruku svou na moře, pohnul královstvími; Hospodin přikázal o tržišti, aby zkaženy byly pevnosti jeho.
Izajáš 23. - 12. A řekl: Nebudeš se více veseliti, trpěc nátisk, panno, dcero Sidonská. Povstaň, beř se do Citim, ale i tam nebudeš míti odpočinutí.
Izajáš 23. - 13. Aj, země Kaldejská, ten lid nebyl lidem. Assur vzdělal ji pro obyvatele pustin, vystavěli věže jejich, vzdělali paláce její, tak že i Assyrii vyvrátil.
Izajáš 23. - 14. Kvělte lodí mořské, nebo zpuštěna jest pevnost vaše.
Izajáš 23. - 15. I stane se v ten den, že v zapomenutí bude Týrus za sedmdesáte let, jako za věk krále jednoho. Do skonání sedmdesáti let bude míti Týrus jako písničku nevěstky.
Izajáš 23. - 16. Vezmi harfu, obcházej město, ó nevěstko v zapomenutí daná, hrej dobře, zpívej dlouho, abys v pamět uvedena byla.
Izajáš 23. - 17. I bude po dokonání sedmdesáti let, že navštíví Hospodin Týr, ale on navrátí se zase k nevěstčí mzdě své, a smilniti bude se všemi královstvími země na okršlku světa.
Izajáš 23. - 18. Však kupectví jeho a mzda jeho svatá bude Hospodinu. Nebude na poklad skládána, ani schovávána, ale pro ty, kteříž přebývají před Hospodinem, bude kupectví jeho, aby jedli do sytosti, a měli roucho dobré.
Izajáš 24. - 1. Aj, Hospodin vyprázdní zemi, a pustou učiní; promění zajisté způsob její, a rozptýlí obyvatele její.
Izajáš 24. - 2. I budeť jakož lid tak kníže, jakož služebník tak pán jeho, jakož děvka tak paní její, jakož kupující tak prodávající, jakož půjčující tak vypůjčující, jakož lichevník tak ten, jenž lichvu dává.
Izajáš 24. - 3. Náramně vyprázděna bude země, a velice zloupena; nebo Hospodin mluvil slovo toto.
Izajáš 24. - 4. Kvíliti bude a padne země, zemdlí a padne okršlek země, zemdlejí vysocí národové zemští,
Izajáš 24. - 5. Proto že i ta země poškvrněna jest pod obyvateli svými; nebo přestoupili zákony, změnili ustanovení, zrušili smlouvu věčnou.
Izajáš 24. - 6. Protož prokletí zžíře zemi, a vypléněni budou obyvatelé její; protož hořeti budou obyvatelé země, a pozůstane lidí maličko.
Izajáš 24. - 7. Žalostiti bude mest, usvadne vinný kmen, úpěti budou všickni veselého srdce.
Izajáš 24. - 8. Odpočine radost bubnů, přestane hluk veselících se, utichne veselí harfy.
Izajáš 24. - 9. Nebudou píti vína s prozpěvováním, zhořkne opojný nápoj pitelům jeho.
Izajáš 24. - 10. Potříno bude město marnosti; zavřín bude každý dům, aby do něho nechodili.
Izajáš 24. - 11. Naříkání bude na ulicích pro víno, zatemněno bude všeliké veselí, odstěhuje se radost země.
Izajáš 24. - 12. Zůstane v městě poušť, i brány zbořeny budou.
Izajáš 24. - 13. Nebo tak bude u prostřed země, u prostřed národů, jako očesání olivy, jako paběrkování, když se dokoná vinobraní.
Izajáš 24. - 14. Tiť pozdvihnou hlasu svého, prozpěvovati budou v důstojnosti Hospodinově, prokřikovati budou i při moři.
Izajáš 24. - 15. Protož v údolích oslavujte Hospodina, na ostrovích mořských jméno Hospodina Boha Izraelského.
Izajáš 24. - 16. Od končin země slyšíme písničky o slávě spravedlivého. Ale já řekl jsem: Zchuravěl jsem, zchuravěl jsem. Ach, na mé hoře, že nešlechetní nešlechetnost provodí, nešlechetnost, pravím, že tak nestydatě páší.
Izajáš 24. - 17. Hrůza a jáma a osídlo tě očekává, ó obyvateli země.
Izajáš 24. - 18. I stane se, že kdož uteče před pověstí strachu, upadne do jámy, a kdož vyleze z jámy, v osídle uvázne; nebo průduchové s výsosti otevříni budou, a zatřesou se základové země.
Izajáš 24. - 19. Velmi se rozstoupí země, velice se rozpadne země, náramně pohybovati se bude země.
Izajáš 24. - 20. Motaje, motati se bude země jako opilý, a přenešena bude jako chaloupka; nebo těžce na ni dolehne nepravost její, i padne tak, že nepovstane více.
Izajáš 24. - 21. I stane se v ten den, navštíví Hospodin vojsko vysoké na výsosti, též i krále zemské na zemi.
Izajáš 24. - 22. Kteřížto shromážděni budou, tak jako shromažďováni bývají vězňové do žaláře, a zavříni budou u vězení; po mnohých, pravím, dnech navštíveni budou.
Izajáš 24. - 23. I zahanbí se měsíc, a zastydí slunce, když kralovati bude Hospodin zástupů na hoře Sion, a v Jeruzalémě, a před starci svými slavně.
Izajáš 25. - 1. Hospodine, ty jsi Bůh můj, vyvyšovati tě budu, a oslavovati budu jméno tvé; nebo jsi učinil předivné věci. Rady tvé zdávna uložené jsou věrná pravda.
Izajáš 25. - 2. Nebo jsi obrátil město v hromadu, město hrazené v zříceninu, paláce cizozemců, aby nebyli městem, a na věky aby nebyli zase staveni.
Izajáš 25. - 3. Protož ctíti tě budou lid silný, města národů hrozných báti se tebe budou.
Izajáš 25. - 4. Nebo jsi byl hradem chudému, hradem nuznému v úzkosti jeho, útočištěm před povodní, zastíněním před horkem; (nebo vzteklost ukrutníků podvrátila by zed).
Izajáš 25. - 5. Hlučení cizozemců jsi přetrhl jako horkost v sucho, horkost stínem oblaku; zhouba ukrutných přetržena.
Izajáš 25. - 6. I učiní Hospodin zástupů všechněm národům na hoře této hody z věcí tučných, hody z vína vystálého, z věcí tučných, mozk v sobě majících, z vína vystálého a učištěného.
Izajáš 25. - 7. A zkazí na hoře této zastření, kteréž zastírá všecky lidi, a přikrytí, jímž přikryti jsou všickni národové.
Izajáš 25. - 8. Sehltí i smrt u vítězství, a setře Panovník Hospodin slzu s všeliké tváři, a pohanění lidu svého odejme ze vší země; (nebo Hospodin mluvil).
Izajáš 25. - 9. Pročež řekne v ten den: Aj, Bůh náš tento jest, očekávaliť jsme na něj, a vysvobodil nás. Onť jest Hospodin, jehož jsme očekávali; plésati a veseliti se budeme v spasení jeho.
Izajáš 25. - 10. Nebo odpočine ruka Hospodinova na hoře této, a mlácen bude Moáb na místě svém, jako vymlacována bývá pleva do hnoje.
Izajáš 25. - 11. A roztáhneť ruce své u prostřed něho, jako roztahuje ten, kterýž plyne k plování, a poníží pýchy jeho rameny rukou svých.
Izajáš 25. - 12. A tak pevnost i výsost zdí tvých sehne, poníží a srazí na zem až do prachu.
Izajáš 26. - 1. V ten den zpívána bude píseň tato v zemi Judské: Město máme pevné, sám Bůh spasením obdařil zdi a valy jeho.
Izajáš 26. - 2. Otevřete brány, ať vejde národ spravedlivý, ostříhající všeliké pravdy.
Izajáš 26. - 3. Člověka spoléhajícího na tě ostříháš v pokoji; v pokoji, nebo v tebe doufá.
Izajáš 26. - 4. Doufejtež v Hospodina až na věky; nebo v Hospodinu, v Hospodinu jest skála věčná.
Izajáš 26. - 5. Ale obyvatele vysokých míst snižuje, města vyvýšeného ponižuje, ponižuje ho až k zemi, sráží je až do prachu.
Izajáš 26. - 6. Pošlapává je noha, nohy chudého, krokové nuzných.
Izajáš 26. - 7. Cesta spravedlivého jest upřímá; stezku spravedlivého vyrovnáváš.
Izajáš 26. - 8. Také na cestě soudů tvých, Hospodine, očekáváme na tě; ke jménu tvému a k rozpomínání se na tě patří žádost duše.
Izajáš 26. - 9. Duše má touží po tobě v noci, nýbrž i duchem svým ve mně ráno tě hledám. Nebo když soudové tvoji dějí se na zemi, obyvatelé okršlku zemského učí se spravedlnosti.
Izajáš 26. - 10. Když se milost činí bezbožnému, neučí se spravedlnosti; v zemi pravosti neprávě činí, a nehledí na důstojnost Hospodinovu.
Izajáš 26. - 11. Hospodine, ačkoli vyvýšena jest ruka tvá, však toho nevidí. Uzříť a zahanbeni budou, závidíce lidu tvému; nadto i ohněm ty nepřátely své sehltíš.
Izajáš 26. - 12. Nám, Hospodine, způsobíš pokoj; nebo i všecko, cožkoli se dálo při nás, dělal jsi pro dobré naše.
Izajáš 26. - 13. Hospodine, Bože náš, panovaliť jsou nad námi páni jiní než ty, (my však toliko v tebe doufajíce, rozpomínali jsme se na jméno tvé).
Izajáš 26. - 14. Ale již zemřevše, neoživouť, mrtví jsouc, nevstanouť, proto že jsi je navštívil, a vyplénil, i zahladil všecku památku jejich.
Izajáš 26. - 15. Rozmnožil jsi národ, ó Hospodine, rozmnožil jsi národ, a oslaven jsi, ač jsi jej byl vzdálil do všech končin země.
Izajáš 26. - 16. Hospodine, v úzkosti hledali tebe, vylévali prosby, když jsi je trestával.
Izajáš 26. - 17. Jako těhotná, blížíc se ku porodu, svírá se, křičí v bolestech svých, tak jsme byli před tváří tvou, Hospodine.
Izajáš 26. - 18. Počali jsme, svírali jsme se, jako bychom rodili vítr: však jsme žádného vysvobození nezpůsobili zemi, aniž padli obyvatelé okršlku zemského.
Izajáš 26. - 19. Oživouť mrtví tvoji, těla mrtvá má vstanou. Prociťte a prozpěvujte, obyvatelé prachu. Nebo rosa tvá jako rosa na bylinách, ale bezbožné k zemi zporážíš.
Izajáš 26. - 20. Ej lide můj, vejdi do pokojů svých, a zavři dvéře své za sebou; schovej se na maličkou chvilku, dokudž nepřejde hněv.
Izajáš 26. - 21. Nebo aj, Hospodin béře se z místa svého, aby navštívil nepravost na obyvatelích země, a odkryje země zbité své, a nebude přikrývati více zmordovaných svých.
Izajáš 27. - 1. V ten den navštíví Hospodin mečem svým přísným, velikým a mocným Leviatana, hada dlouhého, a Leviatana, hada stočilého, a zabije draka, kterýž jest v moři.
Izajáš 27. - 2. V ten den o vinici výborné víno vydávající zpívejte.
Izajáš 27. - 3. Já Hospodin, kterýž ji ostříhám, každé chvilky budu ji svlažovati, a aby jí někdo neuškodil, v noci i ve dne ji ostříhati.
Izajáš 27. - 4. Prchlivosti při mně žádné není. Kdož mi dá bodlák a trn, abych proti ní válčil, a spálil ji docela?
Izajáš 27. - 5. Zdali sváže sílu mou, aby učinil se mnou pokoj, aby pravím, učinil se mnou pokoj?
Izajáš 27. - 6. Vždyť na to přijde, že se vkoření Jákob, zkvetne a zroste Izrael, a naplní okršlek zemský ovocem.
Izajáš 27. - 7. Nebo zdaliž jej tak ubil, jako ubil nepřítele jeho? Zdali jej zamordoval, jako jsou jiní zmordováni od něho?
Izajáš 27. - 8. Vedlé míry trestal jej i tehdáž, když jej zavesti dal, ješto nepřítele zachvátil větrem svým tuhým východním.
Izajáš 27. - 9. A protož tím způsobem očištěna bude nepravost Jákobova, a toť bude veliký užitek, že odejme hřích jeho, když rozmece všecko kamení oltáře jako kamení vápenné rozsypané, neostojí hájové, ani sluneční obrazové;
Izajáš 27. - 10. Když město hrazené zpustne, a bude příbytkem zavrženým a opuštěným jako poušť, tam pásti se bude tele, a tam léhati, a pokazí docela výstřelky jeho.
Izajáš 27. - 11. Když počne zráti žeň jeho, potřína bude; ženy přijdouce, zapálí ji. Nebo ten lid nemá žádného rozumu; protož neslituje se nad ním učinitel jeho, a stvořitel jeho neučiní jemu milosti.
Izajáš 27. - 12. I stane se v ten den, když pomstu uvoditi bude Hospodin od toku řeky až do potoka Egyptského, že vy, synové Izraelští, po jednom sebráni budete.
Izajáš 27. - 13. Stane se také v ten den, že troubeno bude trubou velikou, i přijdou, kteříž byli zahynuli v zemi Assyrské, a zahnáni byli do země Egyptské, a klaněti se budou Hospodinu na hoře svaté v Jeruzalémě.
Izajáš 28. - 1. Běda koruně pýchy, ožralcům Efraimským, květu nestálému v kráse a slávě své, těm,kteříž jsou při vrchu údolí velmi úrodného, a ztupeným od vína.
Izajáš 28. - 2. Aj, silný a mocný Páně jako příval s krupobitím, jako povětří vyvracející, jako povodeň vod prudkých a rozvodnilých prudce až k zemi porazí.
Izajáš 28. - 3. Nohami pošlapána bude koruna pýchy, ožralci Efraimští.
Izajáš 28. - 4. Tehdáž stane se, že květ ten nestálý v kráse a slávě své těch, kteříž jsou při vrchu údolí velmi úrodného, bude jako ranní ovoce, prvé než léto bývá; kteréž vida někdo, nepustil by ho z ruky, až by je snědl.
Izajáš 28. - 5. V ten den bude Hospodin zástupů korunou ozdoby, a korunou okrasy ostatkům lidu svého,
Izajáš 28. - 6. A duchem soudu sedícímu na soudu, a silou těm, kteříž zapuzují válku až k bráně.
Izajáš 28. - 7. Ale i ti od vína bloudí, a od opojného nápoje se potácejí. Kníže i prorok bloudí, přeplňujíce se nápojem opojným, pohlceni jsou od vína, potácejí se od nápoje opojného, bloudí u vidění, chybují v soudu.
Izajáš 28. - 8. Nebo všickni stolové plní jsou vývratků a lejn, tak že žádného místa čistého není.
Izajáš 28. - 9. Kohož by vyučoval umění? A komu by posloužil, aby vyrozuměl naučení? Zdali ostaveným od mléka, odtrženým od prsí?
Izajáš 28. - 10. Poněvadž měli naučení za naučením, naučení za naučením, správu za správou, správu za správou, trošku odtud, trošku od onud.
Izajáš 28. - 11. A však jako by neznámou řečí a cizím jazykem mluvil lidu tomuto,
Izajáš 28. - 12. Kdyžto jim řekl: Totoť jest odpočinutí, způsobte odpočinutí ustalému, toť jest, pravím, odpočinutí. Ale nechtěli slyšeti.
Izajáš 28. - 13. I bude jim slovo Hospodinovo naučení za naučením, naučení za naučením, správa za správou, správa za správou, troška odtud, troška od onud; k tomu aby šli a padajíce nazpět, setříni byli, a zapleteni jsouce, aby polapeni byli.
Izajáš 28. - 14. Protož slyšte slovo Hospodinovo, muži posměvači, panující nad lidem tímto, kterýž jest v Jeruzalémě:
Izajáš 28. - 15. Proto že říkáte: Učinili jsme smlouvu s smrtí, a s peklem máme srozumění, pomsta rozvodnilá, ač přecházeti bude, nepřijde na nás, jakžkoli jsme položili svod za útočiště své, a pod falší jsme se ukryli:
Izajáš 28. - 16. Z té příčiny takto praví Panovník Hospodin: Aj, já zakládám na Sionu kámen, kámen zkušený, úhelný drahý, základ pevný; kdo věří, nebudeť kvapiti.
Izajáš 28. - 17. A vykonám soud podlé pravidla, a spravedlnost podlé závaží, i zamete to omylné útočiště krupobití, a skrýši povodeň zatopí.
Izajáš 28. - 18. A tak zrušena bude smlouva vašes smrtí, a srozumění vaše s peklem neostojí; a když přecházeti bude pomsta rozvodnilá, budete od ní pošlapáni.
Izajáš 28. - 19. Jakž jen počne přecházeti, zachvátí vás; každého zajisté jitra přecházeti bude, ve dne i v noci. I stane se, že sám strach tomu, což jste slýchali, k srozumění poslouží,
Izajáš 28. - 20. Zvlášť když bude tak krátké lůže, že se nebude lze stáhnouti, a přikrýti úzké, by se i skrčil.
Izajáš 28. - 21. Nebo jako na hoře Perazim povstane Hospodin, jako v údolí Gabaon hněvati se bude, aby dělal dílo své, neobyčejné dílo své, aby vykonal skutek svůj, neobyčejný skutek svůj.
Izajáš 28. - 22. A protož nebuďtež již posměvači, aby se nezadrhla osídla vaše; nebo o zkažení, a to jistém, vší země slyšel jsem ode Pána, Hospodina zástupů.
Izajáš 28. - 23. Nastavte uší, a slyšte hlas můj; pozorujte, a poslechněte řeči mé.
Izajáš 28. - 24. Zdaliž každého dne oře oráč, aby sel, prohání brázdy, a vláčí rolí svou?
Izajáš 28. - 25. Zdali když srovná svrchek její, nerozsívá viky, a nerozmítá kmínu a neseje pšenice přední a ječmene výborného, i špaldy v místě příhodném?
Izajáš 28. - 26. Nebo učí jej rozšafnosti, Bůh jeho vyučuje jej.
Izajáš 28. - 27. Nebýváť pak okovaným smykem mlácena vika, aniž kolem vozním po kmínu se vůkol jezdí; nebo holí vytlouká se vika, a kmín prutem.
Izajáš 28. - 28. Pšenice mlácena bývá; však i té ne vždycky mlátiti bude, aniž ji potře kolem vozu svého, ani o zuby jeho rozdrobí.
Izajáš 28. - 29. I to od Hospodina zástupu vyšlo, kterýž jest divný v radě, a veleslavný v skutku.
Izajáš 29. - 1. Běda Arieli, Arieli městu, v kterémž bydlil David. Přidejte rok po roku, nechať zařezují beránky.
Izajáš 29. - 2. Však předce ssoužím Ariele. I nastane žalost a zámutek, nebo mi bude jako Ariel.
Izajáš 29. - 3. Položím se zajisté vůkol proti tobě vojensky, a ssoužím tě bez lítosti, a vzdělám proti tobě šance.
Izajáš 29. - 4. Tehdy sníženo jsuc, z země mluviti budeš, a z prachu šeptati bude řeč tvá; bude, pravím, jako hadače z země hlas tvůj, a z prachu řeč tvá siptěti.
Izajáš 29. - 5. Nebo jako prášku drobného bude množství nepřátel tvých, a jako plev létajících množství ukrutníků, a stane se to hned v okamžení.
Izajáš 29. - 6. Od Hospodina zástupů navštíveno bude hromem a země třesením, a zvukem velikým, vichřicí a bouří a plamenem ohně sžírajícího.
Izajáš 29. - 7. I budeť jako zdání vidění nočního množství všech národů bojujících proti Arieli, a všech válčících proti němu a pevnostem jeho, a ssužujících jej.
Izajáš 29. - 8. Bude, pravím, jako když se lačnému ve snách zdá, an jí, ale když procítí, prázdný jest život jeho; a jako když se žíznivému ve snách zdá, an pije, a když procítí, žíznivým zůstává, a duše jeho vždy žádá: tak bude množství všech národů, bojujících proti hoře Sion.
Izajáš 29. - 9. Jak zpozdilí jste, ješto byste se měli užasnouti; rozkoš provodíte, ješto byste měli na pomoc volati. Zpili se, ale ne vínem; potácejí se, ale ne od nápoje opojného.
Izajáš 29. - 10. Nebo naplnil vás Hospodin duchem chropotu, a zavřel oči vaše; proroků i knížat vašich nejopatrnějších oči zastřel.
Izajáš 29. - 11. Protož jest vám všeliké vidění podobné slovům knihy zapečetěné, kterouž dadí-li tomu, kterýž zná písmo, řkouce: Čti ji medle, i řekne: Nemohu, nebo zapečetěná jest.
Izajáš 29. - 12. Pakli dadí knihu tomu, kterýž nezná písma, řkouce: Čti ji medle, tedy dí: Neznám písma.
Izajáš 29. - 13. Nebo praví Pán: Proto že lid tento přibližuje se ústy svými, a rty svými ctí mne, srdce pak své vzdaluje a bázeň jejich, již se mne bojí, jest z přikázaní lidských pošlá:
Izajáš 29. - 14. Z té příčiny, aj, já také divně zajdu s lidem tímto, divně, pravím, a zázračně. I zahyne moudrost moudrých jeho, a opatrnost opatrných jeho vymizí.
Izajáš 29. - 15. Běda těm, kteříž hluboko před Hospodinem skrývají radu, jejichž každý skutek děje se v temnostech, a říkají: Kdo nás vidí? A kdo nás šetří?
Izajáš 29. - 16. Převrácená myšlení vaše zdali nejsou podobná hlině hrnčířově? Zdali říká dílo o dělníku svém: Neučinil mne? A účinek říká-liž o učiniteli svém: Nerozuměl?
Izajáš 29. - 17. Zdaliž po maličkém a kratičkém času neobrátí se Libán v pole, a pole za les nebude počteno?
Izajáš 29. - 18. I uslyší v ten den hluší slova knihy, a z mrákoty a tmy oči slepých prohlédnou.
Izajáš 29. - 19. Ale tiší rozveselí se náramně v Hospodinu, a chudí lidé v Svatém Izraelském plésati budou,
Izajáš 29. - 20. Kdyžto přestane ukrutník, a zahyne posměvač, a všickni, kteříž jsou pilni marnosti, vypléněni budou,
Izajáš 29. - 21. Kteříž obviňují z hříchu člověka pro slovo, a na toho, kterýž je tresce, v bráně lécejí, a pro nic utiskují spravedlivého.
Izajáš 29. - 22. Protož takto dí o domu Jákobovu Hospodin, kterýž vykoupil Abrahama: Nebudeť již zahanben Jákob, aniž více tvář jeho zbledne.
Izajáš 29. - 23. Nebo když uzří syny své, dílo rukou mých u prostřed sebe, an posvěcují jména mého, tedy posvěcovati budou Svatého Jákobova, a k bázni Boha Izraelského sloužiti,
Izajáš 29. - 24. Aby bloudící duchem nabyli rozumnosti, a reptáci naučili se umění.
Izajáš 30. - 1. Běda synům zpurným, dí Hospodin, skládajícím radu, kteráž není ze mne, a přikrývajícím ji přikrytím, ale ne z ducha mého, aby hřích k hříchu přidávali;
Izajáš 30. - 2. Kteříž chodí a sstupují do Egypta, nedotazujíce se úst mých, aby se zmocňovali v síle Faraonově, a doufali v stínu Egyptském.
Izajáš 30. - 3. Nebo síla Faraonova bude vám k hanbě, a to odpočívání v stínu Egyptském k lehkosti,
Izajáš 30. - 4. Proto že knížata jeho byli v Soan, a poslové jeho do Chanes chodili.
Izajáš 30. - 5. Všeckyť k zahanbení přivede skrze lid, kterýž jim nic neprospěje, aniž bude ku pomoci, ani k užitku, ale k hanbě toliko a k útržce.
Izajáš 30. - 6. Břímě hovad poledních v zemi nátisku a ssoužení, odkudž lev a lvíče, ještěrka a drak ohnivý létající, odnesou na hřbetě hovádek bohatství svá, a na hrbu velbloudů poklady své k lidu, kterýž jim nic neprospěje.
Izajáš 30. - 7. Nebo Egyptští nadarmo a na prázdno pomáhati budou. Pročež ohlašuji to, že by síla jejich byla s pokojem seděti.
Izajáš 30. - 8. Nyní jdi, napiš to na tabuli před očima jejich, a na knize vyrej to, aby to zůstávalo do nejposlednějšího dne, a až na věky věků,
Izajáš 30. - 9. Že lid tento zpurný jest, synové lháři, synové, kteříž nechtí poslouchati zákona Hospodinova;
Izajáš 30. - 10. Kteříž říkají vidoucím: Nemívejte vidění, a prorokům: Neprorokujte nám toho, což pravého jest; mluvte nám pochlebenství, prorokujte oklamání.
Izajáš 30. - 11. Sejděte s cesty, svozujte od stezky, nechať se vzdálí od tváří naší Svatý Izraelský.
Izajáš 30. - 12. Protož takto praví Svatý Izraelský: Proto že pohrdáte slovem tím, a doufáte ve lsti a v převrácenosti, a spoléháte na ni:
Izajáš 30. - 13. Z té příčiny bude vám tato nepravost jako zed tržená padající, a vydutí na zdi vysoké, jejíž brzké a náhlé bývá oboření.
Izajáš 30. - 14. A rozrazí ji, jako rozrážejí nádobu hrnčířskou rozbitou; neodpustíť, tak že nebude nalezena po rozražení jejím ani střepina k nabrání ohně z ohniště, anebo k nabrání vody z louže.
Izajáš 30. - 15. Nebo tak řekl Panovník Hospodin, Svatý Izraelský: Obrátíte-li se, a spokojíte-li se, zachováni budete. V utišení se a v doufání bude síla vaše. Ale nechcete.
Izajáš 30. - 16. Nýbrž říkáte: Nikoli, ale na koních utečeme. Protož utíkati budete. Na rychlých ujedeme. Ale rychlejší budou stihající vás.
Izajáš 30. - 17. Jeden tisíc před okřiknutím jednoho, a před okřiknutím pěti utíkati budete, až (jestliže však vás co pozůstane), budete zanecháni jako okleštěné dřevo na vrchu hory, a jako korouhev na pahrbku.
Izajáš 30. - 18. Protoť pak shovívá Hospodin, milost vám čině, a protoť se vyvýší, aby se smiloval nad vámi; nebo Hospodin jest Bůh spravedlivý. Blahoslavení všickni, kteříž očekávají na něj.
Izajáš 30. - 19. Lid zajisté na Sionu a v Jeruzalémě bydliti bude. Nikoli plakati nebudeš; k hlasu volání tvého bude všelijak milost činiti s tebou. Hned jakž uslyší, ohlásíť se.
Izajáš 30. - 20. A ačkoli Pán dá vám chleba úzkosti a vody ssoužení, však nebudou více odjati tobě učitelé tvoji, ale očima svýma vídati budeš učitele své,
Izajáš 30. - 21. A ušima svýma slýchati slovo tobě po zadu řkoucích: Toť jest ta cesta, choďte po ní, buď že byste se na pravo neb na levo uchýlili.
Izajáš 30. - 22. Tedy zavržete obestření rytin svých stříbrných, a oděv slitin svých zlatých; odloučíš je jako nemoc svou trpící, řka jim: Táhněte tam.
Izajáš 30. - 23. Dáť i déšť na rozsívání tvé, kterýmž bys osíval zemi, a chléb z úrody země, kterýž bude jadrný a zdárný; v ten den pásti se bude i dobytek tvůj na pastvišti širokém.
Izajáš 30. - 24. Volové také i oslové, dělající zemi, píci čistou jísti budou, kteráž opálkou a věječkou vyčištěna bývá.
Izajáš 30. - 25. Budou také na všeliké hoře vysoké, a na všelikém pahrbku vyvýšeném pramenové a potokové vod, v den porážky veliké, když padnou věže.
Izajáš 30. - 26. Bude i světlo měsíce jako světlo slunce, světlo pak slunce bude sedmernásobní, jako světlo sedmi dnů, v den, v kterýž uváže Hospodin zlámání lidu svého, a ránu zbití jeho uzdraví.
Izajáš 30. - 27. Aj, jméno Hospodinovo přichází z daleka, jehožto hněv hořící a těžká pomsta; rtové jeho naplněni jsou prchlivostí, a jazyk jeho jako oheň sžírající.
Izajáš 30. - 28. Duch pak jeho jako potok rozvodnilý, kterýž až do hrdla dosáhne, aby tříbil národy, až by v nic obráceni byli, a uzdou svíral čelisti národů.
Izajáš 30. - 29. I budete zpívati, jako když se v noci zasvěcuje slavnost, a veseliti se srdečně, jako ten, kterýž jde s píšťalkou, bera se na horu Hospodinovu, k skále Izraelově,
Izajáš 30. - 30. Když dá slyšeti Hospodin hlas důstojnosti své, a ukáže vztaženou ruku svou s hněvem prchlivosti a plamenem ohně sžírajícího, an vše rozráží i přívalem i kamenným krupobitím.
Izajáš 30. - 31. Hlasem zajisté Hospodinovým potřín bude Assur, kterýž jiné kyjem bijíval.
Izajáš 30. - 32. Ale stane se, že každé udeření holí, kterouž doloží na něj Hospodin, silně dolehne; s bubny a harfami a bitvou veselou bojovati bude proti němu.
Izajáš 30. - 33. Nebo připraveno jest již dávno peklo, také i samému králi připraveno jest. Hluboké a široké je učinil, hranic jeho, ohně a dříví mnoho; dmýchání Hospodinovo jako potoksiry je zapaluje.
Izajáš 31. - 1. Běda těm, kteříž se utíkají do Egypta o pomoc, a v koních zpoléhají, a doufají v vozích, že jich mnoho, a v jezdcích, že jich množství veliké, a nepatří k Svatému Izraelskému, aniž Hospodina hledají,
Izajáš 31. - 2. Ještoť i on jest moudrý. Protož uvede pomstu, a nezměníť slov svých, ale povstane proti domu zlostníků a proti pomoci těch, kteříž páší nepravost.
Izajáš 31. - 3. Egyptští pak jsou lidé, a ne Bůh silný, a koni jejich tělo, a ne duch. A protož jakž jen Hospodin vztáhne ruku svou, padne i pomocník, padne i ten, jemuž byl ku pomoci; a tak jednostejně všickni ti na nic přijdou.
Izajáš 31. - 4. Nebo tak řekl Hospodin ke mně: Jako když lev řve aneb lvíče nad loupeží svou, proti němuž byl-li by svolán houf pastýřů, křiku jejich se neděsí, aniž se pro hluk jejich koří: tak sstoupí Hospodin zástupů, aby bojoval o horu Sion, a o pahrbek její.
Izajáš 31. - 5. Jako ptáci létajíce, tak hájiti bude Hospodin zástupů Jeruzaléma, anobrž obhajuje vysvobodí, pomíjeje zachová.
Izajáš 31. - 6. Navraťtež se k tomu, od něhož hluboko zabředli synové Izraelští.
Izajáš 31. - 7. Nebo v ten den zavržete jeden každý modly své stříbrné a modly své zlaté, kterýchž vám nadělaly ruce vaše, abyste hřešili.
Izajáš 31. - 8. I padne Assur od meče ne muže, a meč ne člověka zžíře jej; a utíkati bude před mečem, a nejudatnější jeho pod plat uvedeni budou.
Izajáš 31. - 9. A tak skála jeho pro strach zmizí, a knížata jeho korouhve děsiti se budou, praví Hospodin, jehož jest oheň na Sionu a pec v Jeruzalémě.
Izajáš 32. - 1. Aj, v spravedlnosti kralovati bude král, a knížata v soudu panovati budou.
Izajáš 32. - 2. Nebo bude muž ten jako skrýše před větrem, a schrana před přívalem, jako potokové vod na místě suchém, jako stín skály veliké v zemi vyprahlé.
Izajáš 32. - 3. A oči vidoucích nebudou blíkati, a uši slyšících pozorovati budou.
Izajáš 32. - 4. Pročež srdce bláznů nabude umění, a jazyk zajikavých prostranně a světle mluviti bude.
Izajáš 32. - 5. Nebudeť více nazýván nešlechetný šlechetným, a skrbný nebude slouti štědrým.
Izajáš 32. - 6. Proto že nešlechetný o nešlechetnosti mluví, a srdce jeho skládá nepravost, jak by provodil ošemetnost, a mluvil proti Hospodinu scestné věci, jak by znuzil duši lačného, a nápoj žíznivému odjal.
Izajáš 32. - 7. Také i usilování skrbného jsou škodlivá; nebo nešlechetnosti obmýšlí, jak by k záhubě přivedl ponížené slovy lživými, a mluvil proti nuznému před soudem.
Izajáš 32. - 8. Ješto šlechetný obmýšlí šlechetné věci, a takovýť při tom, což šlechetného jest, státi bude.
Izajáš 32. - 9. Ženy lhostejné, vstaňte, slyšte hlas můj; dcery bezpečně sobě počínající, ušima pozorujte řeči mé.
Izajáš 32. - 10. Za mnohé dny a léta vichrovány budete, ó vy v bezpečnosti bydlící; nebo přestane vinobraní, a klizení úrod nepřijde.
Izajáš 32. - 11. Třestež se strachem, ó lhostejné, pohnětež se, bezpečně sobě počínající; svlecte se, a obnažte se, a přepašte se po bedrách.
Izajáš 32. - 12. Kvílíce nad prsy, nad poli výbornými a nad kmeny úrodnými.
Izajáš 32. - 13. Na zemi lidu mého trní a hloží vzejde, anobrž na všech domích veselých a městě plésajícím.
Izajáš 32. - 14. Nebo rozkošný palác opuštěn bude, hluk města přestane, hrad vysoký a věže obráceny budou v jeskyně na věčnost, k radosti divokým oslům, a ku pastvišti stádům.
Izajáš 32. - 15. Dokudž nebude vylit na nás duch s výsosti, a nebude obrácena poušť v pole úrodné, a pole úrodné za les počítáno.
Izajáš 32. - 16. I bude na poušti soud bydliti, a spravedlnost na poli úrodném přebývati.
Izajáš 32. - 17. A zjeví se skutek spravedlnosti, pokoj, ovoce, pravím, spravedlnosti, pokoj a bezpečnost až na věky.
Izajáš 32. - 18. Nebo bydliti bude lid můj v obydlí pokojném, totiž v příbytcích nejbezpečnějších a v odpočívání nejpokojnějším,
Izajáš 32. - 19. Byť pak i krupobití spadlo na les, a velmi sníženo bylo město.
Izajáš 32. - 20. Blaze vám, kteříž sejete na všelikých místech úrodných, vypouštějíc tam vola i osla.
Izajáš 33. - 1. Běda tobě, zhoubce, ješto sám nebýváš huben, a kterýž nevěrně děláš, ješto tobě nečinili nevěrně. Když přestaneš býti zhoubcím, pohuben budeš; když přestaneš nevěrně činiti, nevěrněť činiti budou.
Izajáš 33. - 2. Hospodine, učiň nám milost, na tebeť očekáváme; budiž ramenem svých každého jitra, a vysvobozením naším v čas ssoužení.
Izajáš 33. - 3. Před zvukem hřmotu rozprchnou se národové, před vyvýšením tvým budou rozptýleni pohané.
Izajáš 33. - 4. A sebrána bude loupež vaše, tak jako sbíráni bývají chroustové; jako připadají kobylky, tak připadnou na ni.
Izajáš 33. - 5. Vyvýšíť se Hospodin, nebo na výsosti přebývá, a naplní Sion soudem a spravedlností.
Izajáš 33. - 6. I bude upevněním časů tvých, silou i hojným spasením; moudrost a umění, a bázeň Hospodinova poklad tvůj.
Izajáš 33. - 7. Aj, rekové jejich naříkali vně, jednatelé pokoje hořce plakali.
Izajáš 33. - 8. Zpustly silnice, přestali choditi cestou; zrušil příměří, nevážil sobě měst, za nic položil sobě člověka.
Izajáš 33. - 9. Kvílila a zemdlela země, styděti se musil Libán a usvadl; Sáron učiněn jako poušť, Bázan pak a Karmel oklácen.
Izajáš 33. - 10. Jižť povstanu, praví Hospodin, již vyvýšen, již vyzdvižen budu.
Izajáš 33. - 11. Počnouce slámu, porodíte strniště; oheň dýchání vašeho sžíře vás.
Izajáš 33. - 12. I budou národové vypálené vápno, trní podťaté, ohněm spáleni budou.
Izajáš 33. - 13. Slyšte dalecí, co jsem učinil, a poznejte blízcí sílu mou.
Izajáš 33. - 14. Zděsili se na Sionu hříšníci, podjala hrůza pokrytce, řkoucí: Kdož by z nás mohl ostáti před ohněm sžírajícím? Kdož by z nás mohl ostáti před plamenem věčným?
Izajáš 33. - 15. Ten, kterýž chodí v spravedlnosti, a mluví pravé věci, kterýž pohrdá ziskem z útisku, kterýž otřásá ruce své, aby darů nepřijímal, kterýž zacpává uši své, aby neslyšel rady o vraždě, a zavírá oči své, aby se na zlé nedíval:
Izajáš 33. - 16. Ten na vysokých místech přebývati bude, hradové na skalách útočiště jeho, tomu chléb dán bude, vody jeho stálé budou.
Izajáš 33. - 17. Krále v okrase jeho uzří oči tvé, spatří i zemi dalekou.
Izajáš 33. - 18. Srdce tvé přemyšlovati bude o strachu, řka: Kdež jest písař, kde výběrčí, kde spisovatel velikých domů?
Izajáš 33. - 19. Lidu ukrutného neuhledáš, lidu hluboké řeči, jíž bys neslýchal, a jazyku cizího, jemuž bys nerozuměl.
Izajáš 33. - 20. Patř na Sion, město slavností našich, oči tvé nechať hledí na Jeruzalém, obydlí pokojné, stánek, kterýž nebude přenešen, kolíkové jeho na věky se nepohnou, a žádný provaz jeho se neztrhá;
Izajáš 33. - 21. Proto že velikomocný Hospodin jest nám na místě tom řekami toků širokých, po němž nepůjde lodí s vesly, aniž bárka veliká po něm přecházeti bude.
Izajáš 33. - 22. Nebo Hospodin jest soudce náš, Hospodin ustanovitel práv našich, Hospodin král náš, onť spasí nás.
Izajáš 33. - 23. Oslábliť jsou provazové tvoji, aniž budou moci utvrditi sloupu bárky své, ani roztáhnouti plachty, anť již rozdělena bude kořist loupeže mnohé; i chromí rozchvátají kořist.
Izajáš 33. - 24. Aniž dí kdo z obyvatelů: Nemocen jsem. Lid osedlý v něm zproštěn bude nepravosti.
Izajáš 34. - 1. Přistuptež národové, abyste slyšeli, a lidé pozorujte. Nechať slyší země i plnost její, okršlek zemský i všeliký plod jeho.
Izajáš 34. - 2. Proto že hněv Hospodinův jest proti všechněm národům, a prchlivost proti všemu vojsku jejich: vyhubí je jako proklaté, a vydá je k zabití.
Izajáš 34. - 3. I budou povrženi zbití jejich, a z těl mrtvých jejich vzejde smrad, a rozplynou se hory od krve jejich.
Izajáš 34. - 4. Chřadnouti bude i všecko vojsko nebeské, a svinuta budou nebesa jako kniha, a všecko vojsko jejich sprchne, jako prší list s vinného kmene, a jako nezralé ovoce s fíku.
Izajáš 34. - 5. Nebo opojen jest na nebi meč můj; na Idumejské sstoupí, a na lid, na nějž jsem klatbu vydal, aby trestán byl.
Izajáš 34. - 6. Meč Hospodinův bude plný krve, umastí se tukem a krví beranů a kozlů, tukem ledvin skopových; obět zajisté bude míti Hospodin v Bozra, a zabijení veliké v zemi Idumejské.
Izajáš 34. - 7. Sstoupí s nimi i jednorožcové a volčata s voly, i opije se země jejich krví, a prach jejich tukem se omastí.
Izajáš 34. - 8. Nebo den pomsty Hospodinovy, léto odplacování se, aby mštěno bylo Siona.
Izajáš 34. - 9. A obráceni budou potokové její v smolu, a prach její v siru, a země její obrátí se v smolu hořící.
Izajáš 34. - 10. V noci ani ve dne neuhasne, na věky vystupovati bude dým její, od národu až do pronárodu pustá zůstane, na věky věků nebude, kdo by šel přes ni.
Izajáš 34. - 11. Ale osednou ji pelikán a výr, kalous také a krkavec budou bydliti v ní, a roztáhne po ní šňůru zahanbení a závaží marnosti.
Izajáš 34. - 12. Šlechticů jejích volati budou k království, ale nebude tam žádného, nebo všecka knížata její zhynou.
Izajáš 34. - 13. A vzroste na palácích jejích trní, kopřivy a bodláčí na hradích jejích, a bude příbytkem draků a obydlím sov.
Izajáš 34. - 14. Tam se budou potkávati spolu zvěř s ptactvem, a příšera jedna druhé se ozývati; tam toliko noční přeluda se usadí, a odpočinutí sobě nalezne.
Izajáš 34. - 15. Tam se zhnízdí sup, a škřečeti bude, a když vysedí, shromáždí je pod stín svůj; tam také shledají se luňáci jeden s druhým.
Izajáš 34. - 16. Hledejte v knize Hospodinově, a čtěte. Ani jedno z těch nechybí, a jeden každý bez své druže nebude; nebo to ústa Páně přikázala, a duch jeho shromáždí je.
Izajáš 34. - 17. Onť zajisté vrže jim losy, a ruka jeho jim rozdělí ji provazcem; až na věky dědičně ji osednou, od národu až do pronárodu v ní přebývati budou.
Izajáš 35. - 1. Veseliti se budou z toho poušť a pustina, plésati, pravím, bude poušť, a zkvetne jako růže.
Izajáš 35. - 2. Ušlechtile zkvetne, ano i radostně plésati bude s prozpěvováním. Sláva Libánská dána jí bude, okrasa Karmelská a Sáronská. Tyť věci uzří slávu Hospodinovu, důstojnost Boha našeho.
Izajáš 35. - 3. Posilňtež rukou opuštěných, a kolena klesající utvrďte.
Izajáš 35. - 4. Rcete těm, kteříž jsou bázlivého srdce: Posilňte se, nebojte se. Aj, Bůh váš s pomstou přijde, s odplatou Bůh sám přijde, a spasí vás.
Izajáš 35. - 5. Tehdáž otevrou se oči slepých, otevrou se též i uši hluchých.
Izajáš 35. - 6. Tehdáž poskočí kulhavý jako jelen, a jazyk němého prozpěvovati bude; nebo se vyprýští vody na poušti, a potokové na pustinách.
Izajáš 35. - 7. A obrátí se místo vyprahlé v jezero, a žíznivé v prameny vod; v doupatech draků, v pelešech jejich tráva, třtí a sítí.
Izajáš 35. - 8. Bude také tam silnice a cesta, kteráž cestou svatou slouti bude. Nepůjde po ní nečistý, ale bude samých těchto; tou cestou jdoucí i nejhloupější nezbloudí.
Izajáš 35. - 9. Nebude tam lva, a lítá zvěř nebude choditi po ní, aniž tam nalezena bude, ale půjdou po ní ti, jenž budou vysvobozeni.
Izajáš 35. - 10. Vykoupení, pravím, Hospodinovi navrátí se, a přijdou na Sion s prozpěvováním, a veselé věčné bude na hlavě jejich; radosti a veselé dojdou, zámutek pak a úpění uteče od nich.
Izajáš 36. - 1. Stalo se pak čtrnáctého léta kralování Ezechiášova, přitáhl Senacherib král Assyrský proti všechněm městům Judským hrazeným, a zdobýval jich.
Izajáš 36. - 2. I poslal král Assyrský Rabsaka z Lachis do Jeruzaléma k králi Ezechiášovi s vojskem velikým. Kterýž se postavil u struhy rybníka hořejšího, při silnici pole valchářova.
Izajáš 36. - 3. Tedy vyšel k němu Eliakim syn Helkiášův, kterýž byl správce domu, a Sobna písař, a Joach syn Azafův, kancléř.
Izajáš 36. - 4. I mluvil k nim Rabsaces: Povězte medle Ezechiášovi: Toto praví král veliký, král Assyrský: Jakéž jest to doufání, na kterémž se zakládáš?
Izajáš 36. - 5. Řekl jsem: Jistě žeť jest věc daremní; radyť jest a síly k válce potřebí. A protož v koho doufáš, že mi se protivíš?
Izajáš 36. - 6. Aj, spolehl jsi na hůl třtiny té nalomené, na Egypt, na niž zpodepřel-li by se kdo, pronikne ruku jeho, a probodne ji. Takovýť jest Farao král Egyptský všechněm, kteříž v něm doufají.
Izajáš 36. - 7. Pakli mi díš: V Hospodinu Bohu svém doufáme: zdaliž on není ten, jehož pobořil Ezechiáš výsosti i oltáře, a přikázal Judovi a Jeruzalému, řka: Před tímto oltářem klaněti se budete?
Izajáš 36. - 8. Ale nu, potkej se medle se pánem mým králem Assyrským. Přidámť ještě dva tisíce koní, můžeš-li jen míti, kdo by na nich jeli.
Izajáš 36. - 9. Jakž tedy odoláš jednomu knížeti z nejmenších služebníků pána mého, ačkoli máš doufání v Egyptu pro vozy a jezdce?
Izajáš 36. - 10. Přesto, zdali jsem bez Hospodina přitáhl do země této, abych ji zkazil? Hospodin řekl mi: Táhni na tu zemi, a zkaz ji.
Izajáš 36. - 11. I řekl Eliakim a Sobna a Joach Rabsakovi: Mluv medle k služebníkům svým Syrsky, však rozumíme, a nemluv k nám Židovsky před lidem tímto, kterýž jest na zdech.
Izajáš 36. - 12. I odpověděl Rabsaces: Zdaliž ku pánu tvému a k tobě poslal mne pán můj, abych mluvil slova tato? Však k mužům těm, kteříž jsou na zdech, aby lejna svá jedli, a moč svůj spolu s vámi pili.
Izajáš 36. - 13. A tak stoje Rabsaces, volal hlasem velikým Židovsky, a řekl: Slyšte slova krále velikého, krále Assyrského:
Izajáš 36. - 14. Toto praví král: Nechť vás nesvodí Ezechiáš, neboť nebude moci vyprostiti vás.
Izajáš 36. - 15. A nechť vám nevelí Ezechiáš doufati v Hospodina, řka: Zajisté vysvobodí nás Hospodin, a nebudeť dáno město toto v ruku krále Assyrského.
Izajáš 36. - 16. Neposlouchejte Ezechiáše. Nebo takto praví král Assyrský: Učiňte mi to k líbosti, a vyjděte ke mně, i bude moci jísti jeden každý z vinice své, a jeden každý z fíku svého, a píti jeden každý vodu z čisterny své,
Izajáš 36. - 17. Dokudž nepřijdu, a nepoberu vás do země podobné zemi vaší, do země úrodné, země chleba a vinic.
Izajáš 36. - 18. Nechť vás nesvodí Ezechiáš, řka: Hospodin vysvobodí nás. Zdaliž mohli vysvoboditi bohové národů jeden každý zemi svou z ruky krále Assyrského?
Izajáš 36. - 19. Kde jsou bohové Emat a Arfad? Kde jsou bohové Sefarvaim? Zdaliž jsou vysvobodili i Samaří z ruky mé?
Izajáš 36. - 20. Kteří jsou mezi všemi bohy těch zemí, ješto by vysvobodili zemi svou z ruky mé? Aby pak Hospodin měl vysvoboditi Jeruzalém z ruky mé?
Izajáš 36. - 21. Oni pak mlčeli, a neodpověděli jemu slova. Nebo takové bylo rozkázaní královo, řkoucí: Neodpovídejte jemu.
Izajáš 36. - 22. I přišel Eliakim syn Helkiášův, kterýž byl správcím domu, a Sobna písař, a Joach syn Azafův, kancléř, k Ezechiášovi, majíce roucha roztržená, a oznámili jemu slova Rabsakova.
Izajáš 37. - 1. I stalo se, když to uslyšel král Ezechiáš, že roztrhl roucho své, a oděl se žíní, a všel do domu Hospodinova.
Izajáš 37. - 2. I poslal Eliakima správce domu, a Sobnu písaře, a starší z kněží, oblečené v žíně k Izaiášovi proroku, synu Amosovu.
Izajáš 37. - 3. Kteříž řekli jemu: Toto praví Ezechiáš: Den úzkosti a útržky i rouhání jest den tento, proto že se přiblížil plod k vyjití, ale není síly ku porodu.
Izajáš 37. - 4. Ó by slyšel Hospodin Bůh tvůj slova Rabsakova, jehož poslal král Assyrský pán jeho, aby utrhal Bohu živému, a pomstil Hospodin Bůh tvůj těch slov, kteráž slyšel. Protož pozdvihni modlitby za tento ostatek lidu, kterýž se nalézá.
Izajáš 37. - 5. I přišli služebníci krále Ezechiáše k Izaiášovi.
Izajáš 37. - 6. Jimž odpověděl Izaiáš: Toto povíte pánu svému: Takto praví Hospodin: Nestrachuj se slov těch, kteráž jsi slyšel, jimiž se mně rouhali služebníci krále Assyrského.
Izajáš 37. - 7. Aj, já pustím naň vítr, aby uslyše pověst, navrátil se do země své, a učiním to, že padne od meče v zemi své.
Izajáš 37. - 8. Navrátiv se pak Rabsaces, nalezl krále Assyrského, an dobývá Lebna. Nebo uslyšel, (pročež odtrhl od Lachis),
Izajáš 37. - 9. Uslyšel, pravím, o Tirhákovi králi Mouřenínském, ano pravili: Táhne, aby bojoval s tebou. A však uslyšev to, vždy poslal posly své k Ezechiášovi s těmito slovy:
Izajáš 37. - 10. Takto povíte Ezechiášovi králi Judskému, řkouce: Nechť tebe nesvodí Bůh tvůj, v němž ty doufáš, říkaje: Nebude dán Jeruzalém v ruku krále Assyrského.
Izajáš 37. - 11. Aj, slyšels, co jsou učinili králové Assyrští všechněm zemím, pohubivše je, a ty bys měl býti vysvobozen?
Izajáš 37. - 12. Zdaliž jsou je vysvobodili bohové těch národů, kteréž zahladili předkové moji, Gozana, Charana, Resefa a syny z Eden, kteříž byli v Telasar?
Izajáš 37. - 13. Kde jest král Emat, a král Arfad, a král města Sefarvaim, Ana i Ava?
Izajáš 37. - 14. Protož vzav Ezechiáš list z ruky poslů, přečtl jej a vstoupiv do domu Hospodinova, rozvinul jej Ezechiáš před Hospodinem.
Izajáš 37. - 15. A modlil se Ezechiáš Hospodinu, řka:
Izajáš 37. - 16. Hospodine zástupů, Bože Izraelský, kterýž sedíš nad cherubíny, ty jsi sám Bůh všech království země, ty jsi učinil nebe i zemi.
Izajáš 37. - 17. Nakloniž, Hospodine, ucha svého a uslyš; otevři, Hospodine, oči své a pohleď; slyš, pravím, všecka slova Senacheribova, kterýž poslal k činění útržek Bohu živému.
Izajáš 37. - 18. Takť jest, Hospodine, žeť jsou pohubili králové Assyrští všecky ty krajiny i zemi jejich,
Izajáš 37. - 19. A uvrhli bohy jejich do ohně; nebo nebyli bohové, ale dílo ruku lidských, dřevo a kámen, protož zahladili je.
Izajáš 37. - 20. A nyní, Hospodine Bože náš, vysvoboď nás z ruky jeho, aťby poznala všecka království země, že jsi ty Hospodin sám.
Izajáš 37. - 21. Tedy poslal Izaiáš syn Amosův k Ezechiášovi, řka: Toto praví Hospodin Bůh Izraelský: Zač jsi mi se modlil strany Senacheriba krále Assyrského,
Izajáš 37. - 22. Totoť jest slovo, kteréž mluvil Hospodin o něm: Pohrdá tebou, a posmívá se tobě panna, dcera Sionská, potřásá hlavou za tebou dcera Jeruzalémská.
Izajáš 37. - 23. Kohož jsi zhaněl? A komus se rouhal? A proti komus povýšil hlasu, a pozdvihl zhůru očí svých? Proti Svatému Izraelskému.
Izajáš 37. - 24. Skrze služebníky své utrhal jsi Pánu, a řekl jsi: Ve množství vozů svých já jsem vytáhl na hory vysoké, na stráně Libánské, a zpodtínám vysoké cedry jeho, i spanilé jedle jeho, a vejdu na nejvyšší kraj jeho do lesů a výborných rolí jeho.
Izajáš 37. - 25. Já jsem vykopal a pil vody; nebo jsem vysušil nohama svýma všecky potoky míst obležených.
Izajáš 37. - 26. Zdalis neslyšel, že jsem již to dávno učinil, a ode dnů starých to sformoval? Nyní pak k tomu přivozuji, aby v poušť a v hromady rumu města hrazená obrácena byla,
Izajáš 37. - 27. A jejich obyvatelé ruce oslablé majíc, předěšeni a zahanbeni jsouc, byli jako bylina polní, a zelina vzcházející, jako tráva na střechách, a osení rzí zkažené, prvé než by dorostlo.
Izajáš 37. - 28. Sedání pak tvé, a vycházení tvé i vcházení tvé znám, i vzteklost tvou proti sobě.
Izajáš 37. - 29. Poněvadž ty se vztěkáš proti mně, a tvé zpouzení přišlo v uši mé, protož vpustím udici svou v chřípě tvé, a udidla svá v ústa tvá, a odvedu tě zase tou cestou, kterouž jsi přišel.
Izajáš 37. - 30. A toto měj za znamení: Budete jísti roku prvního, co samo od sebe zroste, též druhého roku, což se samo od sebe zrodí, třetího pak roku budete síti a žíti a štěpovati vinice, a jísti ovoce jejich.
Izajáš 37. - 31. Ostatek zajisté domu Judova, kterýž pozůstal, vpustí zase kořeny své hluboce, a vydá užitek zhůru.
Izajáš 37. - 32. Nebo z Jeruzaléma vyjdou ostatkové, a zachovaní z hory Siona. Horlivost Hospodina zástupů učiní to.
Izajáš 37. - 33. A protož toto praví Hospodin o králi Assyrském: Nevejdeť do města tohoto, aniž sem střely vstřelí, aniž na ně dotrou pavézníci, aniž udělají u něho náspu.
Izajáš 37. - 34. Cestou, kterouž přitáhl, zase navrátí se, a do města tohoto nevejde, praví Hospodin.
Izajáš 37. - 35. Nebo chrániti budu města tohoto, abych je zachoval pro sebe a pro Davida služebníka svého.
Izajáš 37. - 36. Tedy vyšel anděl Hospodinův, a zbil v vojště Assyrském sto osmdesáte a pět tisíců. I vstali velmi ráno, a aj, všickni mrtví.
Izajáš 37. - 37. A tak odjel, anobrž utekl, a navrátil se Senacherib král Assyrský, a bydlil v Ninive.
Izajáš 37. - 38. I stalo se, když se klaněl v chrámě Nizrocha boha svého, že Adramelech a Sarasar, synové jeho, zabili jej mečem, a utekli do země Ararat. I kraloval Esarchaddon syn jeho místo něho.
Izajáš 38. - 1. V těch dnech roznemohl se Ezechiáš až k smrti. I přišel k němu Izaiáš syn Amosův, prorok, a řekl jemu: Toto praví Hospodin: Zřeď dům svůj, nebo umřeš, a nebudeš živ.
Izajáš 38. - 2. I obrátil Ezechiáš tvář svou k stěně, a modlil se Hospodinu.
Izajáš 38. - 3. A řekl: Prosím, ó Hospodine, rozpomeň se nyní, že jsem stále chodil před tebou v pravdě a v srdci upřímém, a že jsem to činil, což dobrého jest před očima tvýma. I plakal Ezechiáš pláčem velikým.
Izajáš 38. - 4. Tedy stalo se slovo Hospodinovo k Izaiášovi, řkoucí:
Izajáš 38. - 5. Jdi a rci Ezechiášovi: Toto praví Hospodin Bůh Davida otce tvého: Slyšelť jsem modlitbu tvou, viděl jsem slzy tvé; aj, já přidám ke dnům tvým patnácte let.
Izajáš 38. - 6. A z ruky krále Assyrského vysvobodím tě i město toto, a chrániti budu města tohoto.
Izajáš 38. - 7. A toto budeš míti znamení od Hospodina, že Hospodin učiní věc tuto, kterouž mluvil:
Izajáš 38. - 8. Aj, já navrátím zpátkem stín po stupních, po nichž sešel na hodinách slunečných Achasových, o deset stupňů. I navrátilo se slunce o deset stupňů, po týchž stupních, po nichž bylo sešlo.
Izajáš 38. - 9. Zapsání Ezechiáše krále Judského, když nemocen byl, a ozdravěl po nemoci své:
Izajáš 38. - 10. Jáť jsem byl řekl v přestřižení dnů svých, že vejdu do bran hrobu, zbaven budu ostatku let svých.
Izajáš 38. - 11. Řekl jsem byl, že neuzřím Hospodina, Hospodina v zemi živých, nebudu vídati člověka více mezi přebývajícími na světě.
Izajáš 38. - 12. Přebývání mé pomíjí, a stěhuje se ode mne jako stánek pastýřský; přestřihl jsem jako tkadlec život svůj, od třísní odřeže mne. Dnes dříve než noc přijde, učiníš mi konec.
Izajáš 38. - 13. Předkládal jsem sobě v jitře, že jako lev tak potře všecky kosti mé, dnes dříve než noc přijde, že mi učiníš konec.
Izajáš 38. - 14. Jako řeřáb a vlaštovice pištěl jsem, lkal jsem jako holubice, oči mé zhůru pozdvižené byly. Pane, násilé trpím, ó prodliž mi života.
Izajáš 38. - 15. Ale coť mám více mluviti? I předpověděl mi, i učinil, že živ pobudu mimo všecka léta svá po hořkosti duše své.
Izajáš 38. - 16. Pane, kdo po nich i v nich živi budou, všechněm znám bude život dýchání mého, žes mi zdraví navrátil, a mne při životu zachoval.
Izajáš 38. - 17. Aj, v čas pokoje potkala mne byla hořkost nejhořčejší, ale tobě zalíbilo se vytrhnouti duši mou z propasti zkažení, proto že jsi zavrhl za hřbet svůj všecky hříchy mé.
Izajáš 38. - 18. Nebo ne hrob oslavuje tebe, ani smrt tě chválí, aniž očekávají ti, jenž do jámy sstupují, pravdy tvé.
Izajáš 38. - 19. Ale živý, živý, tenť oslavovati bude tebe, jako já dnes, a otec synům v známost uvodí pravdu tvou.
Izajáš 38. - 20. Hospodin vysvobodil mne, a protož písně mé zpívati budeme po všecky dny života našeho v domě Hospodinově.
Izajáš 38. - 21. Řekl pak byl Izaiáš: Nechať vezmou hrudu suchých fíků, a přiloží na vřed, a zdráv bude.
Izajáš 38. - 22. I řekl byl Ezechiáš: Jaké jest znamení, že vstoupím do domu Hospodinova?
Izajáš 39. - 1. Toho času poslal Merodach Baladan syn Baladanův, král Babylonský, list a dary Ezechiášovi, když uslyšel, že nemocen byv, zase ozdravěl.
Izajáš 39. - 2. I zradoval se z toho Ezechiáš, a ukázal jim dům klénotů svých, stříbra a zlata a vonných věcí, a olej nejvýbornější, tolikéž dům zbroje své, a cožkoli mohlo nalezeno býti v pokladích jeho. Ničeho nebylo, čehož by jim neukázal Ezechiáš v domě svém i ve všem panství svém.
Izajáš 39. - 3. V tom přišel prorok Izaiáš k králi Ezechiášovi, a řekl jemu: Co pravili ti muži? A odkud přišli k tobě? I odpověděl Ezechiáš: Z země daleké přišli ke mně, z Babylona.
Izajáš 39. - 4. Řekl ještě: Co jsou viděli v domě tvém? Odpověděl Ezechiáš: Všecko, což jest v domě mém, viděli. Ničeho není v pokladích mých, čehož bych jim neukázal.
Izajáš 39. - 5. Tedy řekl Izaiáš Ezechiášovi: Slyšiž slovo Hospodina zástupů:
Izajáš 39. - 6. Aj, dnové přijdou, že odneseno bude do Babylona, cožkoli jest v domě tvém, a cožkoli nachovali otcové tvoji, až do tohoto dne; nezůstaneť ničeho, (praví Hospodin).
Izajáš 39. - 7. I syny tvé také, kteříž pojdou z tebe,kteréž zplodíš, poberou, a budou komorníci při dvoře krále Babylonského.
Izajáš 39. - 8. Tedy řekl Ezechiáš Izaiášovi: Dobréť jest slovo Hospodinovo, kteréž jsi mluvil. (A doložil): Proto že pokoj a pravda bude za dnů mých.
Izajáš 40. - 1. Potěšujte, potěšujte lidu mého, dí Bůh váš.
Izajáš 40. - 2. Mluvte k srdci Jeruzaléma, a ohlašujte jemu, že se již doplnil čas uložený jeho, že jest odpuštěna nepravost jeho, a že vzal z ruky Hospodinovy dvojnásobně za všecky hříchy své.
Izajáš 40. - 3. Hlas volajícího: Připravtež na poušti cestu Hospodinovu, přímou učiňte na pustině stezku Boha našeho.
Izajáš 40. - 4. Každé údolí ať jest vyvýšeno, a všeliká hora i pahrbek ať jest snížen; což jest křivého, ať jest přímé, a místa nerovná ať jsou rovinou.
Izajáš 40. - 5. Nebo se zjeví sláva Hospodinova, a uzří všeliké tělo spolu, že ústa Hospodinova mluvila.
Izajáš 40. - 6. Hlas řkoucího: Volej. I řekl: Co mám volati? To, že všeliké tělo jest tráva, a všeliká vzácnost jeho jako květ polní.
Izajáš 40. - 7. Usychá tráva, květ prší, jakž vítr Hospodinův povane na něj. V pravděť jsou lidé ta tráva.
Izajáš 40. - 8. Usychá tráva, květ prší, ale slovo Boha našeho zůstává na věky.
Izajáš 40. - 9. Na horu vysokou vystup sobě, Sione, zvěstovateli věcí potěšených, povyš mocně hlasu svého, Jeruzaléme, zvěstovateli věcí potěšených, povyš, aniž se boj. Rci městům Judským: Aj, Bůh váš.
Izajáš 40. - 10. Aj, Panovník Hospodin proti silnému přijde, a rámě jeho panovati bude nad ním;aj, mzda jeho s ním, a dílo jeho před ním.
Izajáš 40. - 11. Jako pastýř stádo své pásti bude, do náručí svého shromáždí jehňátka, a v klíně svém je ponese, březí pak poznenáhlu povede.
Izajáš 40. - 12. Kdo změřil hrstí svou vody, a nebesa pídí rozměřil? A kdo změřil měrou prach země, a zvážil na váze hory, a pahrbky na závaží?
Izajáš 40. - 13. Kdo vystihl ducha Hospodinova, a rádcím jeho byl, že by mu oznámil?
Izajáš 40. - 14. S kým se radil, že by mu přidal srozumění, a naučil jej stezce soudu, a vyučil jej umění, a cestu všelijaké rozumnosti jemu v známost uvedl?
Izajáš 40. - 15. Aj, národové jako krůpě od okova, a jako prášek na vážkách se počítají, ostrovy jako nejmenší věc zachvacuje.
Izajáš 40. - 16. Ani Libán nepostačil by k zanícení ohně, a živočichové jeho nepostačili by k zápalné oběti.
Izajáš 40. - 17. Všickni národové jsou jako nic před ním, za nic a za marnost pokládají se u něho.
Izajáš 40. - 18. K komu tedy připodobníte Boha silného? A jaké podobenství přirovnáte jemu?
Izajáš 40. - 19. Jakžkoli rytinu líčí řemeslník, a zlatník zlatem ji potahuje, a řetízky stříbrné k ní slévá;
Izajáš 40. - 20. A ten, kterýž pro chudobu nemá co obětovati, dřevo, kteréž by nepráchnivělo, vybírá, a řemeslníka umělého sobě hledá k přistrojení rytiny, aby se nepohnula.
Izajáš 40. - 21. Zdaliž nevíte? Zdaliž neslýcháte? Zdaliž se vám nezvěstuje od počátku? Zdaliž nesrozumíváte z základů země?
Izajáš 40. - 22. Ten, kterýž sedí nad okršlkem země, jejížto obyvatelé jako kobylky, kterýž rozprostřel jako kortýnu nebesa, a roztáhl je jako stánek k přebývání,
Izajáš 40. - 23. Onť přivodí knížata na nic, soudce zemské jako nic rozptyluje,
Izajáš 40. - 24. Tak že nebývají štípeni ani sáti, aniž kořene pouští do země pařez jejich. Nebo jakž jen zavane na ně, hned usychají, a vicher jako plevu zanáší je.
Izajáš 40. - 25. K komu tedy připodobníte mne, abych podobný byl jemu, praví Svatý?
Izajáš 40. - 26. Pozdvihněte zhůru očí svých, a vizte, kdo to stvořil? Kdo vyvodí v počtu vojsko jejich, a všeho toho zejména povolává? Vedlé množství síly a veliké moci ani jedno z nich nehyne.
Izajáš 40. - 27. Pročež tedy říkáš, Jákobe, a mluvíš, Izraeli: Skrytať jest cesta má před Hospodinem, a pře má před Boha mého nepřichází?
Izajáš 40. - 28. Zdaliž nevíš, zdaž jsi neslýchal, že Bůh věčný Hospodin, kterýž stvořil končiny země, neustává ani zemdlívá, a že vystižena býti nemůže moudrost jeho?
Izajáš 40. - 29. On dává ustalému sílu, a tomu, ješto žádné síly nemá, moci hojně udílí.
Izajáš 40. - 30. Ustává a umdlévá mládež, a mládenci těžce klesají,
Izajáš 40. - 31. Ale ti, jenž očekávají na Hospodina, nabývají nové síly. Vznášejí se peřím jako orlice; běží, a však neumdlévají, chodí, a neustávají.
Izajáš 41. - 1. Umlknětež přede mnou ostrovové, a národové nechať se ssilí, nechať přistoupí, a tu ať mluví. Přistupmež spolu k soudu.
Izajáš 41. - 2. Kdo vzbudil od východu spravedlivého, aby ho následoval? Kdo jemu podmanil národy, a způsobil, aby nad králi panoval, vydav je jako prach meči jeho, a jako plevy rozptýlené lučišti jeho?
Izajáš 41. - 3. Sháněje se s nimi, prošel pokojně cestou, po níž nohama svýma nechodíval.
Izajáš 41. - 4. Kdo to spravil a učinil, povolávaje rodin od počátku? Já Hospodin, první i poslední, já sám.
Izajáš 41. - 5. Viděli ostrovové, a ulekli se, končiny země předěsily se, shromáždili se a sešli.
Izajáš 41. - 6. Jeden druhému pomáhal, a bratru svému říkal: Posilň se.
Izajáš 41. - 7. A tak posilňoval tesař zlatníka, vyhlazujícího kladivo tlučením na nákovadlí, říkaje: K sletování toto dobré jest. I utvrdil to hřebíky, aby se nepohnulo.
Izajáš 41. - 8. Ale ty, Izraeli služebníče můj, ty Jákobe, kteréhož jsem vyvolil, símě Abrahama, přítele mého,
Izajáš 41. - 9. Ty, kteréhož jsem vychvátil od končin země, nýbrž pominuv přednějších jejich, povolal jsem tě, řka tobě: Služebník můj jsi, vyvolil jsem tě, aniž jsem zavrhl tebe.
Izajáš 41. - 10. Nebojž se, nebo jsem já s tebou; nestrachujž se, nebo já jsem Bůh tvůj. Posilním tě, a pomáhati budu tobě, a podpírati tě budu pravicí spravedlnosti své.
Izajáš 41. - 11. Aj, zastydí se, a zahanbeni budou všickni, kteříž se zlobí proti tobě; v nic obráceni budou, a zahynou ti, kteříž tobě odporují.
Izajáš 41. - 12. Hledal-li bys jich, nenalezneš jich. Ti, kteříž se s tebou nesnadní, v nic obráceni budou, a na nic přijdou ti, jenž s tebou válčí.
Izajáš 41. - 13. Nebo já, Hospodin Bůh tvůj, ujal jsem tě za tvou pravici, a pravímť: Neboj se, já tobě pomáhati budu.
Izajáš 41. - 14. Neboj se, červíčku Jákobův, hrstko Izraelova, já spomáhati budu tobě, praví Hospodin, a vykupitel tvůj, Svatý Izraelský.
Izajáš 41. - 15. Aj, učinil jsem tě jako smyk i s zuby novými po obou stranách; pomlátíš hory, a zetřeš je, a s pahrbky jako s plevami naložíš.
Izajáš 41. - 16. Převěješ je, v tom je vítr zachvátí, a vicher rozptýlí, ty pak plésati budeš v Hospodinu, v Svatém Izraelském chlubiti se budeš.
Izajáš 41. - 17. Chudé a nuzné, kteříž hledají vody, an jí není, jejichž jazyk žízní prahne, já Hospodin vyslyším, já Bůh Izraelský neopustím jich.
Izajáš 41. - 18. Vyvedu na vysokých místech řeky, a u prostřed rovin studnice; obrátím poušť v jezero vod, a zemi vyprahlou v prameny vod.
Izajáš 41. - 19. Nasadím na poušti cedrů, výborných cedrů, myrtoví, a olivoví; vysadím poušť jedlovím, jilmem, též i pušpanem,
Izajáš 41. - 20. Aby viděli, a poznali, a rozvažujíce, srozuměli, že to ruka Hospodinova učinila, a Svatý Izraelský že to stvořil.
Izajáš 41. - 21. Veďte při svou, praví Hospodin, ukažte mocné důvody své, dí král Jákobův.
Izajáš 41. - 22. Nechať přistoupí, a nechť nám oznámí to, což se státi má. Věci prvé stalé oznamte, abychom povážili v srdci svém, a poznali cíl jejich, aneb aspoň co jest budoucího, povězte nám.
Izajáš 41. - 23. Oznamte, co se budoucně státi má, a poznáme, že bohové jste. Pakli, učiňte něco dobrého neb zlého, abychom se děsili, když bychom to viděli spolu.
Izajáš 41. - 24. Aj, vy naprosto nic nejste, a dílo vaše tolikéž nic není; protož ohavnýť jest, kdo vás zvoluje.
Izajáš 41. - 25. Vzbudím od půlnoci, ten přitáhne, od východu slunce, ten svolá ve jménu mém, a oboří se na knížata jako na bláto, a pošlapá je jako hrnčíř hlinu.
Izajáš 41. - 26. Kdo oznámí od počátku, abychom věděli, aneb od starodávna, abychom řekli: Práv jest? Naprosto žádného není, kdo by oznámil, aniž jest kdo, ješto by se dal slyšeti, aneb ješto by slyšel řeči vaše.
Izajáš 41. - 27. Já jsem první, kterýž Sionu předpovídám: Aj, aj, teď jsou; a Jeruzalému: Zvěstovatele potěšených věcí dám.
Izajáš 41. - 28. Nebo vidím, že není žádného,není žádného mezi nimi rozumného; ač se jich otazuji, však neodpovídají slova.
Izajáš 41. - 29. Aj, všickni ti jsou marnost, za nic nestojí dílo jejich, vítr a daremní věc jsou slitiny jejich.
Izajáš 42. - 1. Aj, služebník můj, na kteréhož se zpodepru, vyvolený můj, jehož libuje duše má. Ducha svého dám jemu, onť soud národům vynášeti bude.
Izajáš 42. - 2. Nebude křičeti, ani se vyvyšovati, ani slyšán bude vně hlas jeho.
Izajáš 42. - 3. Třtiny nalomené nedolomí, a lnu kouřícího se neuhasí, ale soud podlé pravdy vynášeti bude.
Izajáš 42. - 4. Nebude neochotný, ani přísný, dokudž soudu na zemi nevykoná, a učení jeho ostrovové očekávati budou.
Izajáš 42. - 5. Tak praví Bůh silný Hospodin, kterýž stvořil nebesa, a roztáhl je, kterýž rozšířil zemi, i to, což z ní pochází, kterýž dává dýchání lidu na ní, a ducha těm, jenž chodí po ní.
Izajáš 42. - 6. Já Hospodin povolal jsem tě v spravedlnosti, a ujal jsem tě za ruku tvou; protož ostříhati tě budu, a dám tě v smlouvu lidu, a za světlo národům,
Izajáš 42. - 7. Abys otvíral oči slepé, a vyvodil z žaláře vězně, a z vězení ty, kteříž sedí ve tmách.
Izajáš 42. - 8. Já jsem Hospodin, toť jest jméno mé, a slávy své jinému nedám, ani chvály své rytinám.
Izajáš 42. - 9. Aj, prvnější věci přišly, a i nové předpovídaje, dříve než se začnou, dám o nich slyšeti vám.
Izajáš 42. - 10. Zpívejte Hospodinu píseň novou, chvála jeho jest od končin země, kteříž se plavíte po moři, i všecko, což v něm jest, ostrovové i obyvatelé jejich.
Izajáš 42. - 11. Pozdvihněte hlasu pustiny i města její, i vsi, v nichž bydlí Cedar, prokřikujte obyvatelé skal, s vrchu hor volejte.
Izajáš 42. - 12. Vzdejte slávu Hospodinu, a chválu jeho na ostrovích zvěstujte.
Izajáš 42. - 13. Hospodin jako silný rek vyjde, jako muž válečný rozhorlí se, troubiti, anobrž i prokřikovati bude, a proti nepřátelům svým zmužile sobě počínati, řka:
Izajáš 42. - 14. Mlčel jsem dosti dlouho, činil jsem se neslyše, zdržoval jsem se, ale již jako pracující ku porodu křičeti budu, pohubím a sehltím vše pojednou.
Izajáš 42. - 15. V pustinu obrátím hory i pahrbky, a všelikou bylinu jejich usuším, a obrátím řeky v ostrovy, a jezera vysuším.
Izajáš 42. - 16. I povedu slepé po cestě, kteréž neznali, a po stezkách, kterýchž neuměli, provedu je; obrátím před nimi tmu v světlo, a co nerovného, v rovinu. Toť jest, což jim učiním, a neopustím jich.
Izajáš 42. - 17. Obrátí se zpět, zahanbeni budou ti, kteříž doufají v rytinu, kteříž říkají slitinám: Vy jste bohové naši.
Izajáš 42. - 18. Ó hluší, slyštež, a vy slepí, prohlédněte, abyste viděli.
Izajáš 42. - 19. Kdo jest to slepý, jediné služebník můj? A hluchý, než posel můj, kteréhož posílám? Kdo slepý tak jako dokonalý? Slepý, pravím, jako služebník Hospodinův?
Izajáš 42. - 20. Hledě na mnohé věci, však nesrozumívá; otevřené maje uši, však neslyší.
Izajáš 42. - 21. Mělť jest Hospodin líbost v něm pro spravedlnost svou, zvelebil jej zákonem, a slavného učinil.
Izajáš 42. - 22. Že pak lid tento obloupený jest a potlačený, jehožto mládence, což jich koli, jímají a do žalářů skrývají, že jsou dáni v loupež, aniž jest, kdo by je vytrhl, v rozchvátání, aniž jest, kdo by řekl: Navrať zase,
Izajáš 42. - 23. Kdo z vás ušima pozoruje toho, srozumívá tomu, aby se bedlivěji chtěl míti napotom?
Izajáš 42. - 24. Kdo vydal v potlačení Jákoba, a Izraele loupežníkům? Zdali ne Hospodin, proti němuž jsme zhřešili? Nebo nechtěli po cestách jeho choditi, aniž poslouchali zákona jeho.
Izajáš 42. - 25. A protož vylil na něj s prchlivostí hněv svůj, a násilé boje, a zapálil jej vůkol, a však nepoznal toho. Zapálil jej, pravím, a však nepřipustil toho k srdci.
Izajáš 43. - 1. Ale nyní takto praví Hospodin stvořitel tvůj, ó Jákobe, a učinitel tvůj, ó Izraeli: Neboj se, nebo vykoupil jsem tě, a povolal jsem tě jménem tvým. Můj jsi ty.
Izajáš 43. - 2. Když půjdeš přes vody, s tebou budu, pakli přes řeky, nepřikvačí tě; půjdeš-li přes oheň, nespálíš se, aniž plamen chytí se tebe.
Izajáš 43. - 3. Nebo já Hospodin Bůh tvůj, Svatý Izraelský, jsem spasitel tvůj. Dal jsem na výplatu za tebe Egypt, zemi Mouřenínskou a Sábu místo tebe.
Izajáš 43. - 4. Hned jakž jsi drahým učiněn před očima mýma, zveleben jsi, a já jsem tě miloval; protož dal jsem lidi za tebe, a národy za život tvůj.
Izajáš 43. - 5. Nebojž se, nebo já s tebou jsem. Od východu zase přivedu símě tvé, a od západu shromáždím tě.
Izajáš 43. - 6. Dím půlnoční straně: Navrať, a polední: Nezbraňuj. Přiveď zase syny mé zdaleka, a dcery mé od končin země,
Izajáš 43. - 7. Každého toho, jenž se nazývá jménem mým, a kteréhož jsem k slávě své stvořil, jejž jsem sformoval, a kteréhož jsem učinil.
Izajáš 43. - 8. Vyveď lid slepý, kterýž již má oči, a hluché, kteříž již mají uši.
Izajáš 43. - 9. Všickni národové nechať se spolu shromáždí, a sberou se lidé. Kdo jest mezi nimi, ješto by to zvěstoval, a to, což se předně státi má, aby oznámil nám? Nechť vystaví svědky své, a spravedlivi budou, aneb ať slyší, a řeknou: Pravdať jest.
Izajáš 43. - 10. Vy svědkové moji jste, praví Hospodin, a služebník můj, kteréhož jsem vyvolil, tak že můžete věděti, a mně věřiti, i rozuměti, že já jsem, a že přede mnou nebyl sformován Bůh silný, aniž po mně bude.
Izajáš 43. - 11. Já, já jsem Hospodin, a žádného není kromě mne spasitele.
Izajáš 43. - 12. Já oznamuji, i vysvobozuji, jakž předpovídám, a ne někdo mezi vámi z cizích bohů, a vy mi toho svědkové jste, praví Hospodin, že já Bůh silný jsem.
Izajáš 43. - 13. Ještě prvé nežli den byl, já jsem, a není žádného, kdož by vytrhl z ruky mé. Když co dělám, kdo ji odvrátí?
Izajáš 43. - 14. Takto praví Hospodin vykupitel váš, Svatý Izraelský: Pro vás pošli do Babylona, a sházím závory všecky, i Kaldejské s lodimi veselými jejich.
Izajáš 43. - 15. Já jsem Hospodin svatý váš, stvořitel Izraele, král váš.
Izajáš 43. - 16. Takto praví Hospodin, kterýž způsobuje na moři cestu, a na prudkých vodách stezku,
Izajáš 43. - 17. Kterýž vyvodí vozy a koně, vojsko i sílu, činí, že v náhle padají, až i povstati nemohou, hasnou, jako knot hasne:
Izajáš 43. - 18. Nezpomínejte na první věci, a na starodávní se neohlédejte.
Izajáš 43. - 19. Aj, já učiním věc novou, a tudíž se zjeví. Zdaliž o tom nezvíte? Nadto způsobím na poušti cestu, a na pustinách řeky.
Izajáš 43. - 20. I slaviti mne bude zvěř polní, drakové i sovy, že jsem vyvedl na poušti vody a řeky na pustinách, abych dal nápoj lidu svému, vyvolenému svému.
Izajáš 43. - 21. Lid, kterýž nastrojím sobě, chválu mou vypravovati bude,
Izajáš 43. - 22. Poněvadž jsi mne nevzýval, ó Jákobe, nýbrž steskloť se se mnou, ó Izraeli.
Izajáš 43. - 23. Nepřivedl jsi mi hovádka k zápalům svým, a obětmi svými neuctils mne; nenutil jsem tě, abys mi sloužil obětmi suchými, aniž jsem tě tím obtěžoval, abys mi kadil.
Izajáš 43. - 24. Nekoupil jsi mi za peníze vonných věcí, ani tukem obětí svých zavlažil jsi mne, ale zaměstknal jsi mne hříchy svými, a obtížils mne nepravostmi svými.
Izajáš 43. - 25. Já, já sám shlazuji přestoupení tvá pro sebe, a na hříchy tvé nezpomínám.
Izajáš 43. - 26. Přiveď mi ku paměti, suďme se spolu; oznam ty, podlé čeho bys mohl spravedliv býti.
Izajáš 43. - 27. Otec tvůj první zhřešil, a učitelé tvoji přestoupili proti mně.
Izajáš 43. - 28. A protož smeci knížata z míst svatých, a vydám v prokletí Jákoba, a Izraele v pohanění.
Izajáš 44. - 1. A však nyní slyš, Jákobe, služebníče můj, a Izraeli, kteréhož jsem vyvolil.
Izajáš 44. - 2. Toto dí Hospodin, kterýž tě učinil, a sformoval hned od života matky, a spomáhá tobě: Neboj se, služebníče můj, Jákobe, a upřímý, kteréhož jsem vyvolil.
Izajáš 44. - 3. Nebo vyleji vody na žíznivého, a potoky na vyprahlost; vyleji Ducha svého na símě tvé, a požehnání své na potomky tvé.
Izajáš 44. - 4. I porostou jako mezi bylinami, jako vrbí vedlé tekutých vod.
Izajáš 44. - 5. Tento dí: Hospodinův já jsem, a onen nazůve se jménem Jákobovým, a jiný zapíše se rukou svou Hospodinu, a jménem Izraelským jmenovati se bude.
Izajáš 44. - 6. Takto praví Hospodin, král Izraelův a vykupitel jeho, Hospodin zástupů: Já jsem první, a já poslední, a kromě mne není žádného Boha.
Izajáš 44. - 7. Nebo kdo tak jako já ohlašuje a oznamuje to, aneb spořádá mi to hned od toho času, jakž jsem rozsadil lidi na světě? A kdo to, což přijíti má, oznámiti jim mohou?
Izajáš 44. - 8. Nebojtež se, ani lekejte. Zdali hned zdávna nepověděl jsem tobě a neoznámil, čehož vy sami mně svědkové jste? Zdaliž jest Bůh kromě mne? Neníť jistě žádné skály, jáť o žádné nevím.
Izajáš 44. - 9. Ti, kteříž formují rytiny, všickni nic nejsou; tolikéž ty milostné jejich nic neprospívají. Čehož ony sobě samy svědectvím jsou; nic nevidí, aniž čeho znají, aby se styděti mohly.
Izajáš 44. - 10. Kdo formuje Boha silného a rytinu slévá, k ničemu se to nehodí.
Izajáš 44. - 11. Aj, všickni, i ti, kteříž se k němu přiúčastňují, zahanbeni budou, ovšem řemeslníci ti nad jiné lidi; byť se pak všickni shromáždili a postavili, strašiti se musejí, a spolu zahanbeni budou.
Izajáš 44. - 12. Kovář pochytě železo, dělá při uhlí, a kladivy formuje modlu. Když ji dělá vší silou svou, ještě k tomu lační až do zemdlení, aniž se vody napije, až i ustává.
Izajáš 44. - 13. Tesař roztáhna šňůru, znamenává ji hrudkou, spravuje ji úhelnicemi, a kružidlem rozměřuje ji, až ji udělá tvárnost muže mající a podobnost krásy člověka, aby seděla doma.
Izajáš 44. - 14. Nasekaje sobě cedrů, vezme také cypřiš a dub aneb to, kteréž jest nejcelistvější mezi dřívím lesním; i javor štěpuje, a déšť jej k zrostu přivozuje.
Izajáš 44. - 15. I bývá člověku k topení; nebo vezma z něho, zhřívá se. Rozněcuje také oheň, aby napekl chleba. Mimo to udělá sobě boha, a klaní se jemu; udělá z něho rytinu, a kleká před ní.
Izajáš 44. - 16. Částku jeho pálí ohněm, při druhé částce jeho maso jí, peče pečeni, a nasycen bývá. Zhřívá se také, a říká: Aha, zhřel jsem se, viděl jsem oheň.
Izajáš 44. - 17. Z ostatku pak jeho udělá boha, rytinu svou, před níž kleká, a klaní se, a modlí se jí, řka: Vysvoboď mne, nebo Bůh silný můj jsi.
Izajáš 44. - 18. Neznají ani soudí, proto že zaslepil oči jejich, aby neviděli, a srdce jejich, aby nerozuměli.
Izajáš 44. - 19. Aniž považují toho v srdci svém. Není umění, není rozumu, aby kdo řekl: Díl z něho spálil jsem ohněm, a při uhlí jeho napekl jsem chleba, pekl jsem maso, a jedl jsem, a mám z ostatku jeho ohavnost udělati, a před špalkem dřevěným klekati?
Izajáš 44. - 20. Popelem se pase takový, srdce svedené skloňuje jej, aby nemohl osvoboditi duše své, ani říci: Není-liž omylu v předsevzetí mém?
Izajáš 44. - 21. Pamatujž na to, Jákobe a Izraeli, proto že jsi ty služebník můj. Já jsem tě sformoval, služebník můj jsi, Izraeli, nebudeš u mne v zapomenutí.
Izajáš 44. - 22. Zahladím jako hustý oblak přestoupení tvá, a jako mrákotu hříchy tvé; navratiž se ke mně, nebo jsem tě vykoupil.
Izajáš 44. - 23. Prozpěvujte nebesa, nebo Hospodin to učinil; zvučte nižiny země, zvučně prozpěvujte hory, les i všeliké dříví v něm, nebo vykoupil Hospodin Jákoba, a v Izraeli sebe oslavil.
Izajáš 44. - 24. Takto praví Hospodin vykupitel tvůj, a ten, kterýž tě sformoval hned od života matky: Já Hospodin činím všecko, roztahuji nebesa sám, rozprostírám zemi mocí svou.
Izajáš 44. - 25. Rozptyluji znamení lhářů, a z hadačů blázny dělám; obracím moudré nazpět, a umění jejich v bláznovství.
Izajáš 44. - 26. Potvrzuji slova služebníka svého, a radu poslů svých vykonávám. Kterýž dím o Jeruzalému: Bydleno bude v něm, a o městech Judských: Vystavena budou, nebo pustiny jejich vzdělám.
Izajáš 44. - 27. Kterýž dím hlubině: Vyschni, nebo potoky tvé vysuším.
Izajáš 44. - 28. Kterýž dím o Cýrovi: Pastýř můj, nebo všelikou vůli mou vykoná, a řekne Jeruzalému: Zase vystaven buď, a chrámu: Založen buď.
Izajáš 45. - 1. Takto praví Hospodin pomazanému svému Cýrovi, jehož pravici zmocním, a národy před ním porazím, a bedra králů rozpáši, a zotvírám před ním vrata, a brány nebudou zavírány:
Izajáš 45. - 2. Já před tebou půjdu, a cesty křivé zpřímím, vrata měděná potru, a závory železné posekám.
Izajáš 45. - 3. A dám tobě poklady skryté, a klénoty schované, abys poznal, že já jsem Hospodin Bůh Izraelský, kterýž tě ze jména volám.
Izajáš 45. - 4. Pro služebníka svého Jákoba a Izraele vyvoleného svého jmenoval jsem tě jménem tvým, i příjmím tvým, ačkoli mne neznáš.
Izajáš 45. - 5. Já jsem Hospodin, a není žádného více, kromě mne není žádného Boha. Přepásal jsem tě, ačkoli mne neznáš,
Izajáš 45. - 6. Aby poznali od východu slunce i od západu, že není žádného kromě mne. Jáť jsem Hospodin, a není, žádného více.
Izajáš 45. - 7. Kterýž formuji světlo, a tvořím tmu, působím pokoj, a tvořím zlé, já Hospodin činím to všecko.
Izajáš 45. - 8. Rosu dejte nebesa s hůry, a nejvyšší oblakové dštěte spravedlnost; otevři se země, a ať vzejde spasení, a spravedlnost ať spolu vykvete. Já Hospodin způsobím to.
Izajáš 45. - 9. Běda tomu, kdož se v odpory dává s tím, jenž jej sformoval, jsa střep jako jiné střepiny hliněné. Zdaliž dí hlina hrnčíři svému: Což děláš? Dílo tvé zajisté ničemné jest.
Izajáš 45. - 10. Běda tomu, kterýž říká otci: Co zplodíš? A ženě: Co porodíš?
Izajáš 45. - 11. Takto praví Hospodin, Svatý Izraelský, a kterýž jej sformoval: Budoucí-liž věci na mně vyzvídati chcete, o synech mých a díle rukou mých mně vyměřovati?
Izajáš 45. - 12. Já jsem učinil zemi, a člověka na ní stvořil; já jsem, jehož ruce roztáhly nebesa, a všemu vojsku jejich rozkazuji.
Izajáš 45. - 13. Já vzbudím jej v spravedlnosti, a všecky cesty jeho zpřímím. Onť vzdělá město mé, a zajaté mé propustí, ne ze mzdy, ani pro dar, praví Hospodin zástupů.
Izajáš 45. - 14. Takto praví Hospodin: Práce Egyptská, a kupectví Mouřenínská, a Sabejští, muži veliké postavy, k tobě přijdou, a tvoji budou. Za tebou se poberou, v poutech půjdou, tobě se klaněti, a tobě se kořiti budou, říkajíce: Toliko u tebe jest Bůh silný, a neníť žádného více kromě toho Boha.
Izajáš 45. - 15. (Jistě ty jsi Bůh silný, skrývající se, Bůh Izraelský, spasitel.)
Izajáš 45. - 16. Všickni onino se zastydí, a zahanbeni budou, spolu odejdou s hanbou činitelé obrazů;
Izajáš 45. - 17. Ale Izrael spasen bude skrze Hospodina spasením věčným. Nebudete zahanbeni, ani v lehkost uvedeni na věky věků.
Izajáš 45. - 18. Nebo tak praví Hospodin stvořitel nebes, (ten Bůh, kterýž sformoval zemi a učinil ji, kterýž utvrdil ji, ne na prázdno stvořil ji, k bydlení sformoval ji): Já jsem Hospodin, a není žádného více.
Izajáš 45. - 19. Nemluvím tajně v místě zemském tmavém, neříkám semeni Jákobovu nadarmo: Hledejte mne. Já Hospodin mluvím spravedlnost, a zvěstuji věci pravé.
Izajáš 45. - 20. Shromažďte se a přiďte, přibližte se spolu vy, kteříž jste pozůstali mezi pohany. Nic neznají ti, kteříž se s dřevem rytiny své nosí; nebo se modlí bohu, kterýž nemůže vysvoboditi.
Izajáš 45. - 21. Oznamte a přiveďte i jiné, a nechať spolu v radu vejdou, a ukáží, kdo to od starodávna předpověděl, a hned zdávna oznámil? Zdali ne já Hospodin? Neboť není žádného jiného Boha kromě mne, není Boha silného, spravedlivého, a spasitele žádného kromě mne.
Izajáš 45. - 22. Obraťtež zřetel ke mně, abyste spaseny byly všecky končiny země; nebo já jsem Bůh silný, a není žádného více.
Izajáš 45. - 23. Skrze sebe přisáhl jsem, vyšlo z úst mých slovo spravedlnosti, kteréž nepůjde na zpět: Že se mně skláněti bude všeliké koleno, a přisahati každý jazyk,
Izajáš 45. - 24. Říkaje: Toliko v Hospodinu mám všelijakou spravedlnost a sílu, a až k samému přijde; ale zahanbeni budou všickni, kteříž se koli zlobí proti němu.
Izajáš 45. - 25. V Hospodinu ospravedlněni budou, a chlubiti se všecko símě Izraelovo.
Izajáš 46. - 1. Klesl Bél, padl Nébo, modly jejich octnou se na hovadech a na dobytku. Tím zajisté, což vy nosíváte, budou náramně obtížena až do ustání.
Izajáš 46. - 2. Klesly, padly spolu, aniž budou moci retovati břemene, nýbrž i oni sami v zajetí odejdou.
Izajáš 46. - 3. Slyšte mne, dome Jákobův, a všickni ostatkové domu Izraelova, kteréž pěstuji hned od života, kteréž nosím hned od narození:
Izajáš 46. - 4. Až i do starosti já sám, nýbrž až do šedin já ponesu; já jsem vás učinil, a já nositi budu, já, pravím, ponesu a vysvobodím.
Izajáš 46. - 5. K komu mne připodobníte a přirovnáte, aneb podobna učiníte, abychom sobě podobní byli?
Izajáš 46. - 6. Ti, kteříž marně vynakládají zlato z měšce, a stříbro na vážkách váží, najímají ze mzdy zlatníka, aby udělal z něho boha, před nímž padají a sklánějí se.
Izajáš 46. - 7. Nosí jej na rameni, pěstují se s ním, a stavějí ho na místě jeho, i stojí, z místa svého se nehýbaje. Volá-li kdo k němu, neozývá se, aniž jej z úzkosti jeho vysvobozuje.
Izajáš 46. - 8. Pamatujtež na to, a zastyďte se; připusťte to, ó zpronevěřilí, k srdci.
Izajáš 46. - 9. Rozpomeňte se na první věci od věků stalé, nebo já jsem Bůh silný, a není žádného více Boha, aniž jest mně podobného.
Izajáš 46. - 10. Kterýž oznamuji při počátku dokonání, a hned zdaleka to, což se ještě nestalo; řeknu-li co, rada má se koná, a vše, což mi se líbí, činím.
Izajáš 46. - 11. Kterýž zavolám od východu ptáka, z země daleké toho, kterýž by vykonal uložení mé. Řekl jsem, a dovedu toho, umínil jsem, a vykonám to.
Izajáš 46. - 12. Slyšte mne, vy urputného srdce, kteříž jste dalecí od spravedlnosti.
Izajáš 46. - 13. Jáť způsobím, aby se přiblížila spravedlnost má. Nebudeť prodlévati, aniž spasení mé bude meškati; nebo složím v Sionu spasení, a v Izraeli slávu svou.
Izajáš 47. - 1. Sstup a seď v prachu, panno dcero Babylonská, seď na zemi, a ne na trůnu, dcero Kaldejská; nebo nebudou tě více nazývati milostnou a rozkošnou.
Izajáš 47. - 2. Chyť se žernovu, a mel mouku; odkrej kadeře své, obnaž nohy, odkrej hnáty, břeď přes řeky.
Izajáš 47. - 3. Odkryta bude hanba tvá, a ukáže se mrzkost tvá. Mstíti budu, a nedám sobě žádnému překaziti,
Izajáš 47. - 4. Praví vykupitel náš, jehož jméno jest Hospodin zástupů, Svatý Izraelský.
Izajáš 47. - 5. Sediž mlče, a vejdi do tmy, dcero Kaldejská; nebo nebudou tě více nazývati paní království.
Izajáš 47. - 6. Rozhněval jsem se na lid svůj, v lehkost jsem uvedl dědictví své, a vydal jsem je v ruku tvou, a neprokázalas k nim milosrdenství. Starce jsi obtížila velmi jhem svým,
Izajáš 47. - 7. A říkalas: Na věky budu paní, a nikdy jsi nesložila těch věcí v srdci svém, aniž jsi pamatovala na cíl jeho.
Izajáš 47. - 8. Protož nyní slyšiž toto, ó rozkošná, (kteráž sedíš bezpečně, a říkáš v srdci svém: Já jsem, a není kromě mne žádné; nebuduť vdovou, aniž zvím o sirobě),
Izajáš 47. - 9. Že obé to přijde na tě pojednou dne jednoho, i siroba i vdovství. Všecko zúplna přijde na tě, i na množství kouzlů tvých, a na velikou moc čárů tvých.
Izajáš 47. - 10. Nebo doufáš v zlost svou, a říkáš: Žádný mne nevidí. Moudrost tvá a umění tvé, to tě převrátilo, abys říkala v srdci svém: Já jsem, a není kromě mne žádné.
Izajáš 47. - 11. A protož přijde na tě zlé, jehož východu neznáš, a připadne na tě bída, kteréž nebudeš moci se odžehnati, a přijde na tě pojednou hrozné zpuštění, než zvíš.
Izajáš 47. - 12. Postav se nyní s čáry svými, a s množstvím kouzlů svých, jimiž jsi se zaměstknávala od mladosti své, budeš-li moci co prospěti, aneb snad zmocniti se.
Izajáš 47. - 13. Ustáváš s množstvím rad svých. Nechať se nyní postaví hvězdáři, kteříž spatřují hvězdy, a oznamují na každý měsíc, a vysvobodí tě z toho, což přijíti má na tě.
Izajáš 47. - 14. Aj, jako pleva jsou, oheň popálí je, nevychvátí ani sami sebe z prudkosti plamene; žádného uhlí nezůstane k zhřívání se, ani ohně, aby se mohlo poseděti u něho.
Izajáš 47. - 15. Takť se stane i kupcům tvým, jimiž jsi se zaměstknávala od mladosti své. Jeden každý svou stranou půjde, aniž bude, kdo by tě vysvobodil.
Izajáš 48. - 1. Slyštež to, dome Jákobův, kteříž se nazýváte jménem Izraelovým, a z vod Judových jste pošli, kteříž přisaháte ve jménu Hospodinovu, a Boha Izraelského připomínáte, však ne v pravdě, ani v spravedlnosti,
Izajáš 48. - 2. Ačkoli od města svatého se jmenujete, a na Boha Izraelského, jehož jméno jest Hospodin zástupů, zpoléháte.
Izajáš 48. - 3. Předešlé věci zdávna jsem oznamoval, a což vyšlo z úst mých, i což jsem ohlašoval, brzce jsem činíval, a stávalo se.
Izajáš 48. - 4. Věděl jsem, že jsi zatvrdilý, a houžev železná šíje tvá, a čelo tvé ocelivé.
Izajáš 48. - 5. A protožť jsem oznamoval z dávna, prvé než přicházelo, ohlašovalť jsem, abys neříkal: Modla má učinila ty věci, a rytina má neb slitina má přikázala to.
Izajáš 48. - 6. Slýchals o tom, pohlediž na to na všecko, vy pak, nebudete-liž toho oznamovati? Již nyní ohlašujiť nové a tajné věci, o nichž jsi ty nic nevěděl.
Izajáš 48. - 7. Nyní stvořeny jsou, a ne předešlého času, o nichž jsi před tímto dnem nic neslyšel, abys neřekl: Aj, věděl jsem o tom.
Izajáš 48. - 8. Anobrž aniž jsi slyšel, ani věděl, aniž se to tehdáž doneslo ucha tvého; nebo jsem věděl, že sobě velmi nevážně počínati budeš, a že jsi převrácenec hned od života matky.
Izajáš 48. - 9. Pro jméno své poshovím s prchlivostí svou, a pro chválu svou poukrotím hněvu proti tobě, abych tě nevyplénil.
Izajáš 48. - 10. Aj, přepálím tě, ačkoli ne jako stříbro, přeberu tě v peci ssoužení.
Izajáš 48. - 11. Pro sebe, pro sebe učiním to. Nebo jakž by mohlo v lehkost vydáno býti? Slávy své zajisté jinému nedám.
Izajáš 48. - 12. Slyš mne, Jákobe a Izraeli, povolaný můj: Já jsem, já první, já jsem i poslední.
Izajáš 48. - 13. Má zajisté ruka založila zemi, a pravice má dlaní rozměřila nebesa; povolal jsem jich, a hned se postavily.
Izajáš 48. - 14. Shromažďte se vy všickni, a slyšte. Kdo z nich oznámil tyto věci: Hospodin miluje jej, onť vykoná vůli jeho proti Babylonu, a rámě jeho proti Kaldejským?
Izajáš 48. - 15. Já, já mluvil jsem, protož povolám ho; přivedu jej, a šťastnou bude míti cestu svou.
Izajáš 48. - 16. Přistupte ke mně, slyšte to: Nemluvíval jsem z počátku v skrytě; od toho času, v kterémž se to dálo, přítomen jsem byl. A nyní Panovník Hospodin poslal mne a duch jeho.
Izajáš 48. - 17. Toto praví Hospodin vykupitel tvůj, Svatý Izraelský: Já Hospodin Bůh tvůj učím tě, abys prospěch bral, a vodím tě po cestě, po kteréž bys chodil.
Izajáš 48. - 18. Ó kdybys byl šetřil přikázaní mých, bylť by jako potok pokoj tvůj, a spravedlnost tvá jako vlny mořské.
Izajáš 48. - 19. A bylo by jako písku semene tvého, a plodu života tvého jako štěrku jeho, aniž by vyťato, ani vyhlazeno bylo jméno jeho před oblíčejem mým.
Izajáš 48. - 20. Vyjděte z Babylona, utecte od Kaldejských, hlasem zvučným zvěstujte, ohlašujte to, rozneste to až do končin země. Rcete: Vykoupil Hospodin služebníka svého Jákoba.
Izajáš 48. - 21. Nebudouť žízniti, když je po pustinách povede, vody z skály vyvede jim; nebo rozetne skálu, aby tekly vody.
Izajáš 48. - 22. Nemajíť žádného pokoje, praví Hospodin, bezbožní.
Izajáš 49. - 1. Poslouchejte mne ostrovové, a pozorujte národové dalecí: Hospodin hned z života povolal mne, od života matky mé v pamět uvedl jméno mé,
Izajáš 49. - 2. A učinil ústa má podobná meči ostrému. V stínu ruky své skryl mne, a učiniv ze mne střelu vypulerovanou, v toule svém schoval mne.
Izajáš 49. - 3. A řekl mi: Služebník můj jsi, v Izraeli skrze tebe oslaven budu.
Izajáš 49. - 4. Já pak řekl jsem: Nadarmo jsem pracoval, daremně a marně sílu svou jsem strávil. Ale však soud můj jestiť u Hospodina, a práce má u Boha mého.
Izajáš 49. - 5. A nyní dí Hospodin, kterýž mne sformoval hned od života za služebníka svého, abych zase přivedl k němu Jákoba; (byť pak i nebyl sebrán Izrael, slávu však mám před očima Hospodinovýma; nebo Bůh můj jest síla má);
Izajáš 49. - 6. I to řekl Hospodin: Máloť by to bylo, abys mi byl služebníkem ku pozdvižení pokolení Jákobových, a k navrácení ostatků Izraelských; protož dal jsem tě za světlo pohanům, abys byl spasení mé až do končin země.
Izajáš 49. - 7. Toto praví Hospodin vykupitel Izraelův, Svatý jeho, tomu, jímž pohrdá každý, a jehož sobě oškliví národové, služebníku panujících: Králové, vidouce tě, povstanou, a knížata klaněti se budou pro Hospodina, kterýž věrný jest, Svatého Izraelského, jenž tě vyvolil.
Izajáš 49. - 8. Toto praví Hospodin: V čas milosti vyslyším tě, a ve dni spasení spomohu tobě. Nadto ostříhati tě budu, a dám tě v smlouvu lidu, abys utvrdil zemi, a v dědictví uvedl dědictví zpuštěná;
Izajáš 49. - 9. Abys řekl vězňům: Vyjděte, těm, kteříž jsou ve tmách: Zjevte se. I budou se pásti podlé cest, a na všech místech vysokých bude pastva jejich.
Izajáš 49. - 10. Nebudou lačněti ani žízniti, nebude na ně bíti horko ani slunce; nebo slitovník jejich zprovodí je, a podlé pramenů vod povede je.
Izajáš 49. - 11. Přes to způsobím na všech horách svých cesty, a silnice mé vyvýšeny budou.
Izajáš 49. - 12. Aj, tito zdaleka přijdou, aj, onino od půlnoci a od moře, a jiní z země Sinim.
Izajáš 49. - 13. Prozpěvujte nebesa, a plésej země, a zvučně prokřikujte hory; neboť jest potěšil Hospodin lidu svého, a nad chudými svými slitoval se.
Izajáš 49. - 14. Ale řekl Sion: Opustiltě mne Hospodin, a Pán zapomenul se na mne.
Izajáš 49. - 15. I zdaliž se může zapomenouti žena nad nemluvňátkem svým, aby se neslitovala nad plodem života svého? A byť se pak ony zapomněly, já však nezapomenu se na tě.
Izajáš 49. - 16. Aj, na dlaních vyryl jsem tě, zdi tvé jsou vždycky přede mnou.
Izajáš 49. - 17. Pospíšíť k tobě synové tvoji, ti pak, kteříž tě bořili a kazili, odejdou od tebe.
Izajáš 49. - 18. Pozdvihni vůkol očí svých, a pohleď, všickni ti shromáždíce se, přijdou k tobě. Živť jsem já, praví Hospodin, že se jimi všemi jako okrasou přioděješ, a otočíš se jimi jako halží nevěsta,
Izajáš 49. - 19. Proto že pustiny tvé, a pouště tvé, a zbořeniny země tvé že tehdáž těsné budou, příčinou obyvatelů, když vzdáleni budou ti, kteříž tě zžírali;
Izajáš 49. - 20. Tak že řeknou před tebou synové siroby tvé: Těsné mi jest toto místo, ustup mi, abych bydliti mohl.
Izajáš 49. - 21. I díš v srdci svém: Kdo mi naplodil těchto? Nebo jsem já byla osiřelá a osamělá, sem i tam přecházející a odcházející. Tyto, pravím, kdo vychoval? Aj, pozůstala jsem byla sama jediná. Kdež tito byli?
Izajáš 49. - 22. Toto praví Panovník Hospodin: Aj, já pozdvihnu k národům ruky své, a k lidem vyzdvihnu korouhev svou, aby přinesli syny tvé na rukou, a dcery tvé aby na plecech neseny byly.
Izajáš 49. - 23. I budou králové pěstounové tvoji, a královny jejich chovačky tvé. Tváří k zemi skláněti se budou před tebou, a prach noh tvých lízati budou, a poznáš, že jsem já Hospodin, a že nebývají zahanbeni, kteříž na mne očekávají.
Izajáš 49. - 24. Ale díš: Zdaliž odjato bude reku udatnému to, což uchvátil? A zdaž zajatý lid spravedlivého vyproštěn bude?
Izajáš 49. - 25. Anobrž tak praví Hospodin: I zajatý lid reku udatnému odjat bude, a to, což uchvátil násilník, vyproštěno bude; nebo s tím, kterýž se s tebou nesnadní, já se nesnadniti budu, a syny tvé já vysvobodím.
Izajáš 49. - 26. A nakrmím ty, kteříž tě utiskují, vlastním masem jejich, a jako mstem krví svou se zpijí. I poznáť všeliké tělo, že já Hospodin jsem spasitel tvůj, a vykupitel tvůj Bůh silný Jákobův.
Izajáš 50. - 1. Takto praví Hospodin: Kdež jest lístek zapuzení matky vaší, kterýmž jsem ji propustil? Aneb kdo jest z věřitelů mých, jemuž jsem vás prodal? Aj, nepravostmi svými prodali jste sebe, a pro převrácenosti vaše propuštěna jest matka vaše.
Izajáš 50. - 2. Proč, když přicházím, není žádného, když volám, žádný se neozývá? Zdaliž jest naprosto ukrácena ruka má, aby nemohla vykoupiti? A žádné-liž není ve mně moci k vysvobození? Aj, žehráním svým vysušuji moře, obracím řeky v poušť, až se smrazují ryby jejich, proto že nebývá vody, a mrou žízní.
Izajáš 50. - 3. Obláčím nebesa v smutek, a žíni dávám jim za oděv.
Izajáš 50. - 4. Panovník Hospodin dal mi jazyk umělý, abych uměl příhodně ustalému mluviti slova. Probuzuje každého jitra, probuzuje mi uši, abych slyšel, tak jako pilně se učící.
Izajáš 50. - 5. Panovník Hospodin otvírá mi uši, a já se nepostavuji zpurně, aniž se nazpět odvracím.
Izajáš 50. - 6. Těla svého nastavuji bijícím, a líce svého rvoucím mne, tváři své neskrývám od pohanění a plvání.
Izajáš 50. - 7. Nebo Panovník Hospodin spomáhá mi, pročež nebývám zahanben. Pro touž příčinu nastavuji tváři své jako škřemene; nebo vím, že nebudu zahanben.
Izajáš 50. - 8. Blízkoť jest ten, kterýž mne ospravedlňuje. Kdož se nesnadniti bude se mnou? Postavme se spolu; kdo jest odpůrce můj, nechť přistoupí ke mně.
Izajáš 50. - 9. Aj, Panovník Hospodin spomáhati mi bude. Kdož jest, ješto by mne potupil? Aj, všickni takoví jako roucho zvetšejí, mol sžíře je.
Izajáš 50. - 10. Kdo jest mezi vámi, ješto se bojí Hospodina, poslouchej hlasu služebníka jeho. Kdo jest, ješto chodí v temnostech, a nemá žádného světla, doufej ve jméno Hospodinovo, a zpolehni na Boha svého.
Izajáš 50. - 11. Aj, vy všickni, kteříž zaněcujete oheň, a jiskrami se přepasujete, choďtež v blesku ohně svého, a v jiskrách, kteréž jste roznítili. Od ruky mé toto se vám stane, že v bolesti ležeti budete.
Izajáš 51. - 1. Poslouchejte mne, následovníci spravedlnosti, kteříž hledáte Hospodina, pohleďte na skálu, odkudž vyťati jste, a na hlubokost jámy, z níž vykopáni jste.
Izajáš 51. - 2. Pohleďte na Abrahama otce vašeho, a na Sáru, kteráž vás porodila, že jsem jej jediného povolal, a požehnal jsem jemu, i rozmnožil jej.
Izajáš 51. - 3. Nebo potěší Hospodin Siona, potěší všech pustin jeho, a učiní poušť jeho přerozkošnou, a pustinu jeho podobnou zahradě Hospodinově. Radost a veselí bude nalezeno v něm, díkčinění, a hlas žalmů zpívání.
Izajáš 51. - 4. Pozorujte mne, lide můj, a rodino má, nastavte mi uší; nebo zákon ode mne vyjde, a soud svůj za světlo národům vystavím.
Izajáš 51. - 5. Blízko jest spravedlnost má, vyjdeť spasení mé, a ramena má národy souditi budou. Na mneť ostrovové čekají, a po mém rameni touží.
Izajáš 51. - 6. Pozdvihněte k nebi očí svých, a popatřte na zem dolů. Nebesa zajisté jako dým zmizejí, a země jako roucho zvetší, a obyvatelé její též podobně zemrou: ale spasení mé na věky zůstane, a spravedlnost má nezahyne.
Izajáš 51. - 7. Poslouchejte mne, kteříž znáte spravedlnost, lide, v jehož srdci jest zákon můj; nebojte se útržky lidí bídných, a hanění jejich neděste se.
Izajáš 51. - 8. Nebo jako roucho zžíře je mol, a jako vlnu zžíře je červ, ale spravedlnost má na věky zůstane, a spasení mé od národu do pronárodu.
Izajáš 51. - 9. Probuď se, probuď se, oblec se v sílu, ó rámě Hospodinovo, probuď se, jako za dnů starodávních a národů předešlých. Zdaliž ty nejsi to, kteréžs poplénilo Egypt, a ranilo draka?
Izajáš 51. - 10. Zdaliž ty nejsi to, kteréžs vysušilo moře, vody propasti veliké, kteréžs obrátilo hlubiny mořské v cestu, aby přešli ti, jenž byli vysvobozeni?
Izajáš 51. - 11. A tak ti, kteréž vykoupil Hospodin, ať se navrátí, a přijdou na Sion s prozpěvováním, a veselé věčné ať jest na hlavě jejich; radosti a veselé ať dojdou, zámutek pak a úpění ať utekou.
Izajáš 51. - 12. Já, já jsem utěšitel váš. Jakáž jsi ty, že se bojíš člověka smrtelného, a syna člověka trávě podobného?
Izajáš 51. - 13. Že se zapomínáš na Hospodina učinitele svého, kterýž roztáhl nebesa, a založil zemi, a že se děsíš ustavičně každého dne prchlivosti ssužujícího, jakž se jen postrojí, aby hubil? Ale kdež jest pak ta prchlivost toho,kterýž ssužuje?
Izajáš 51. - 14. Pospíšíť, aby zajatý propuštěn byl; neboť neumře v jámě, aniž bude míti jaký nedostatek chleba svého.
Izajáš 51. - 15. Jáť jsem zajisté Hospodin Bůh tvůj, kterýž rozděluje moře, jehož vlny zvuk vydávají. Hospodin zástupů jest jméno mé,
Izajáš 51. - 16. Kterýž jsem vložil slova svá v ústa tvá, a stínem ruky své přikryl jsem tě, abys štípil nebesa, a založil zemi, a řekl Sionu: Lid můj jsi ty.
Izajáš 51. - 17. Probuď se, probuď, povstaň, Jeruzaléme, kterýž jsi pil z ruky Hospodinovy kalich prchlivosti jeho, kvasnice z kalicha hrůzy vypil jsi, i vyvážil.
Izajáš 51. - 18. Žádný jí nevedl ze všech synů, kterýchž naplodila, a žádný jí neujal za ruku její ze všech synů, kteréž vychovala.
Izajáš 51. - 19. Toto dvé tě potkalo, (kdo tě politoval?) zpuštění a setření, hlad a meč. Kdo tě potěšoval?
Izajáš 51. - 20. Synové tvoji omráčeni jsouc, leží na rozcestí všech ulic, jako bůvol v leči, plni jsouce prchlivosti Hospodinovy, žehrání Boha tvého.
Izajáš 51. - 21. A protož slyš nyní toto, ztrápená a opilá, ale ne vínem:
Izajáš 51. - 22. Takto praví Pán tvůj, Hospodin a Bůh tvůj, vedoucí při lidu svého: Aj, beru z ruky tvé kalich hrůzy, i kvasnice kalicha prchlivosti mé, nebudeš ho píti více.
Izajáš 51. - 23. Ale dám jej do ruky těch, jenž tě ssužují, kteříž říkali duši tvé: Sehni se, ať přes tě přejdeme, jimž jsi podkládala jako zemi hřbet svůj, a jako ulici přecházejícím.
Izajáš 52. - 1. Probuď se, probuď se, oblec se v sílu svou, Sione, oblec se v roucho okrasy své, ó Jeruzaléme, město svaté; neboť nebude již více na tě dotírati neobřezaný a nečistý.
Izajáš 52. - 2. Otřes se z prachu, povstaň, posaď se,Jeruzaléme; dobuď se z okovů hrdla svého, ó jatá dcerko Sionská.
Izajáš 52. - 3. Takto zajisté dí Hospodin: Darmo jste sebe prodali, protož bez peněz budete vykoupeni.
Izajáš 52. - 4. Nebo takto praví Panovník Hospodin: Do Egypta sstoupil lid můj předešle, aby tam byl pohostinu, ale Assur bez příčiny jej ssužuje.
Izajáš 52. - 5. Nyní tedy což mám činiti? praví Hospodin. Poněvadž jest lid můj zajat darmo, a panovníci jeho k úpění jej přivodí, praví Hospodin. Nad to ustavičně každého dne jménu mému útržka se činí.
Izajáš 52. - 6. Protož poznáť lid můj jméno mé, protož poznáť, pravím, v ten den, že já tentýž, kterýž mluvím, aj, přítomen budu.
Izajáš 52. - 7. Ó jak krásné na horách nohy toho, ješto potěšené věci zvěstuje, a ohlašuje pokoj, toho, ješto zvěstuje dobré, ješto káže spasení, a mluví k Sionu: Kralujeť Bůh tvůj.
Izajáš 52. - 8. Strážní tvoji hlasu, hlasu pozdvihnou, a spolu prokřikovati budou; neboť okem v oko uzří, že Hospodin zase přivede Sion.
Izajáš 52. - 9. Zvučte, prozpěvujte spolu pustiny Jeruzalémské; neboť jest potěšil Hospodin lidu svého, vykoupil Jeruzalém.
Izajáš 52. - 10. Ohrnul Hospodin rámě svatosti své před očima všech národů, aby viděly všecky končiny země spasení Boha našeho.
Izajáš 52. - 11. Odejděte, odejděte, vyjděte z Babylona, nečistého se nedotýkejte; vyjděte z prostředku jeho, očisťte se vy, kteříž nosíte nádobí Hospodinovo.
Izajáš 52. - 12. Nebo ne s chvátáním vyjdete, aniž s utíkáním půjdete; předcházeti zajisté bude vás Hospodin, a zbéře vás Bůh Izraelský.
Izajáš 52. - 13. Aj, služebníku mému šťastně se povede, vyvýšen, vznešen a zveleben bude velmi.
Izajáš 52. - 14. A jakož mnozí se nad ním užasnou, že tak zohavena jest nad jiné lidi osoba jeho, způsob jeho nad syny lidské:
Izajáš 52. - 15. Tak zase skropí národy mnohé, i králové před ním zacpají ústa svá, proto že což jim nebylo vypravováno, to uzří, a tomu, o čemž neslýchali, porozumějí.
Izajáš 53. - 1. Kdo uvěřil kázaní našemu? A rámě Hospodinovo komu jest zjeveno?
Izajáš 53. - 2. Nebo před ním vyrostl jako proutek, a jako kořen z země vyprahlé, nemaje podoby ani krásy. Viděliť jsme jej, ale nic nebylo viděti toho, proč bychom ho žádostivi byli.
Izajáš 53. - 3. Nejpohrdanější zajisté a nejopovrženější byl z lidí, muž bolestí, a kterýž zkusil nemocí, a jako ukrývající tvář svou; nejpohrdanější, pročež jsme ho za nic nevážili.
Izajáš 53. - 4. Ještotě on nemoci naše vzal, a bolesti naše vlastní on nesl, my však domnívali jsme se, že jest raněn, a ubit od Boha, i strápen.
Izajáš 53. - 5. On pak raněn jest pro přestoupení naše, potřín pro nepravosti naše; kázeň pokoje našeho na něj vzložena, a zsinalostí jeho lékařství nám způsobeno.
Izajáš 53. - 6. Všickni my jako ovce zbloudili jsme, jeden každý na cestu svou obrátili jsme se, a Hospodin uvalil na něj nepravosti všech nás.
Izajáš 53. - 7. Pokutován jest i strápen, však neotevřel úst svých. Jako beránek k zabití veden byl, a jako ovce před těmi, kdož ji střihou, oněměl, aniž otevřel úst svých.
Izajáš 53. - 8. Z úzkosti a z soudu vyňat jest, a protož rod jeho kdo vypraví, ačkoli vyťat jest z země živých, a zraněn pro přestoupení lidu mého?
Izajáš 53. - 9. Kterýžto vydal bezbožným hrob jeho, a bohatému, aby byl usmrcen, ješto však nepravosti neučinil, aniž jest nalezena lest v ústech jeho.
Izajáš 53. - 10. Taktě se líbilo Hospodinu jej stírati, a nemocí trápiti, aby polože duši svou v oběť za hřích,viděl símě své, byl dlouhověký, a to, což se líbí Hospodinu, skrze něho šťastně konáno bylo.
Izajáš 53. - 11. Z práce duše své uzří užitek, jímž nasycen bude. Známostí svou ospravedlní spravedlivý služebník můj mnohé; nebo nepravosti jejich on sám ponese.
Izajáš 53. - 12. A protož dám jemu díl pro mnohé, aby s nesčíslnými dělil se o kořist, proto že vylil na smrt duši svou, a s přestupníky počten jest. Onť sám nesl hřích mnohých, a přestupníků zástupcím byl.
Izajáš 54. - 1. Prozpěvuj,neplodná, kteráž nerodíš, zvučně prozpěvuj a prokřikni, kteráž ku porodu nepracuješ, nebo více bude synů opuštěné, nežli synů té, kteráž má muže, praví Hospodin.
Izajáš 54. - 2. Rozšiř místo stanu svého, a čalounů příbytků svých roztáhnouti nezbraňuj; natáhni i provazů svých, a kolíky své utvrď.
Izajáš 54. - 3. Nebo na pravo i na levo se rozmůžeš, a símě tvé národy dědičně vládnouti bude, a města pustá osadí.
Izajáš 54. - 4. Nebojž se, nebo nebudeš zahanbena, aniž se zapyřuj, nebo nebudeš v potupu uvedena; nýbrž na potupu mladosti své zapomeneš, a na pohanění vdovství svého nezpomeneš více.
Izajáš 54. - 5. Nebo manželem tvým jest Učinitel tvůj, jehož jméno Hospodin zástupů, a vykupitel tvůj Svatý Izraelský Bohem vší země slouti bude.
Izajáš 54. - 6. Nebo jako ženy propuštěné a v duchu sevřené povolá tě Hospodin, a jako ženy mladice, když v pohrdnutí budeš, praví Bůh tvůj.
Izajáš 54. - 7. Na maličkou chvilku poopustil jsem tě, ale v slitování převelikém shromáždím tě.
Izajáš 54. - 8. V maličkém hněvě skryl jsem tvář svou na maličko před tebou, ale v milosrdenství věčném slituji se nad tebou, praví vykupitel tvůj Hospodin.
Izajáš 54. - 9. Neboť jest to u mne, co při potopě Noé. Jakož jsem přisáhl, že se nebudou více rozlévati vody Noé po zemi, tak jsem přisáhl, že se nerozhněvám na tě, aniž tobě přísně domlouvati budu.
Izajáš 54. - 10. A byť se i hory pohybovaly, a pahrbkové ustupovali, milosrdenství mé však od tebe neodstoupí, a smlouva pokoje mého se nepohne, praví slitovník tvůj Hospodin.
Izajáš 54. - 11. Ó ssoužená, vichřicí zmítaná, potěšení zbavená, aj, já položím na karbunkulích kamení tvé, a založím tě na zafiřích.
Izajáš 54. - 12. A vzdělám z křištálu skla tvá, a brány tvé z kamení třpytícího se, i všecka pomezí tvá z kamení drahého.
Izajáš 54. - 13. Synové pak tvoji všickni vyučení budou od Hospodina, a hojnost pokoje budou míti synové tvoji.
Izajáš 54. - 14. Na spravedlnosti upevněna budeš. Vzdálíš se od ssoužení, protož se ho nebudeš báti, a od setření, nebo nepřiblíží se k tobě.
Izajáš 54. - 15. Aj, budouť nejedni bydliti s tebou, kteříž nejsou moji, ale kdož by bydleje s tebou, byl proti tobě, padne.
Izajáš 54. - 16. Aj, já stvořil jsem kováře dýmajícího při ohni na uhlí, a vynášejícího nádobí k dílu svému, já také stvořil jsem zhoubce, aby hubil.
Izajáš 54. - 17. Žádný nástroj proti tobě udělaný nepodaří se, a každý jazyk, povstávající proti tobě na soudu, potupíš. Toť jest dědictví služebníků Hospodinových, a spravedlnost jejich ode mne, praví Hospodin.
Izajáš 55. - 1. Ej, všickni žízniví, poďte k vodám, i vy,kteříž nemáte žádných peněz. Poďte, kupujte a jezte, poďte, pravím, kupujte bez peněz a bez záplaty víno a mléko.
Izajáš 55. - 2. Proč vynakládáte peníze ne za chléb, a práci svou za to, což nenasycuje? Poslechněte mne raději, a jezte to, což jest dobrého, a nechť se kochá v tuku duše vaše.
Izajáš 55. - 3. Nakloňte ucha svého, a poďte ke mně, poslechněte, a budeť živa duše vaše; učiním zajisté s vámi smlouvu věčnou, milosrdenství Davidova přepevná.
Izajáš 55. - 4. Aj, za svědka národům dal jsem jej, za vůdce a učitele národům.
Izajáš 55. - 5. Aj, národu, k němužs se neznal, povoláš, a národové, kteříž tě neznali, k tobě se sběhnou, pro Hospodina Boha tvého, a Svatého Izraelského, nebo tě oslaví.
Izajáš 55. - 6. Hledejte Hospodina, pokudž může nalezen býti; vzývejte ho, pokudž blízko jest.
Izajáš 55. - 7. Opusť bezbožný cestu svou, a člověk nepravý myšlení svá, a nechť se navrátí k Hospodinu, i slitujeť se nad ním, a k Bohu našemu, nebť jest hojný k odpuštění.
Izajáš 55. - 8. Nejsouť zajisté myšlení má jako myšlení vaše, ani cesty vaše jako cesty mé, praví Hospodin.
Izajáš 55. - 9. Ale jakož vyšší jsou nebesa než země, tak převyšují cesty mé cesty vaše, a myšlení má myšlení vaše.
Izajáš 55. - 10. Nebo jakož prší déšť neb sníh s nebe, a zase se tam nenavracuje, ale napájí zemi, a činí ji plodistvou a úrodnou, tak že vydává símě rozsívajícímu, a chléb jedoucímu,
Izajáš 55. - 11. Tak bude slovo mé, kteréž vyjde z úst mých. Nenavrátí se ke mně prázdné, ale učiní to, což mi se líbí, a prospěšně to vykoná, k čemuž je posílám.
Izajáš 55. - 12. A protož s veselím vyjdete, a v pokoji sprovozeni budete. Hory i pahrbkové zvučně naproti vám prozpěvovati budou, a všecko dříví polní rukama plésati bude.
Izajáš 55. - 13. Místo chrastiny vzejde jedlé, a místo hloží vyroste myrtus, a bude to Hospodinu k slávě, na znamení věčné, kteréž nebude vyhlazeno.
Izajáš 56. - 1. Toto praví Hospodin: Ostříhejte soudu, a čiňte spravedlnost; nebo brzo spasení mé přijde, a spravedlnost má zjevena bude.
Izajáš 56. - 2. Blahoslavený člověk, kterýž činí to, a syn člověka, kterýž se přídrží toho, ostříhaje soboty, aby jí nepoškvrňoval, a ostříhaje ruky své, aby nic zlého neučinila.
Izajáš 56. - 3. Nechť tedy nemluví cizozemec, kterýž se připojuje k Hospodinu, říkaje: Jistě odloučil mne Hospodin od lidu svého. Též ať neříká kleštěnec: Aj, já jsem dřevo suché.
Izajáš 56. - 4. Nebo toto praví Hospodin o kleštěncích, kteříž by ostříhali sobot mých, a zvolili to, což mi se líbí, a drželi smlouvu mou:
Izajáš 56. - 5. Že dám jim v domě svém a mezi zdmi svými místo, a jméno lepší nežli synů a dcer. Jméno věčné dám jim, kteréž nebude vyhlazeno.
Izajáš 56. - 6. Cizozemce pak, kteříž by se připojili k Hospodinu, aby sloužili jemu, a milovali jméno Hospodinovo, jsouce u něho za služebníky, všecky ostříhající soboty, aby jí nepoškvrňovali, a držící smlouvu mou,
Izajáš 56. - 7. Ty přivedu k hoře svatosti své, a obveselím je v domě svém modlitebném. Zápalové jejich a oběti jejich příjemné mi budou na oltáři mém; nebo dům můj dům modlitby slouti bude u všech národů.
Izajáš 56. - 8. Pravíť Panovník Hospodin, kterýž shromažďuje rozehnané Izraelovy: Ještěť shromáždím k němu a k shromážděným jeho.
Izajáš 56. - 9. Všecka zvířata polní poďte žráti, i všecka zvířata lesní.
Izajáš 56. - 10. Strážní jeho jsou slepí, všickni napořád nic neznají, všickni jsou psi němí, aniž mohou štěkati; jsou ospalci, leží, milujíce dřímotu.
Izajáš 56. - 11. Nadto jsou psi obžerní, nevědí, kdy jsou syti; pročež sami se pasou. Neumějí učiti, všickni k cestám svým patří, jeden každý k zisku svému po své straně.
Izajáš 56. - 12. Poďte, naberu vína, a opojíme se nápojem opojným, a bude rovně zítřejší jako dnešní den, nýbrž větší a mnohem hojnější.
Izajáš 57. - 1. Spravedlivý hyne, a žádný nepřipouští toho k srdci, a muži pobožní odcházejí, a žádný nerozvažuje toho, že před příchodem zlého vychvácen bývá spravedlivý,
Izajáš 57. - 2. Že dochází pokoje, a odpočívá na ložci svém, kdožkoli chodí v upřímosti své.
Izajáš 57. - 3. Ale vy přistupte sem, synové kouzedlnice, símě cizoložníka a smilnice.
Izajáš 57. - 4. Komu se to s takovou chutí posmíváte? Proti komu rozdíráte ústa, vyplazujete jazyk? Zdaliž nejste synové neřádní, símě postranní?
Izajáš 57. - 5. Kteříž smilníte v hájích pod každým dřevem zeleným, zabíjejíce syny své při potocích, pod vysokými skalami.
Izajáš 57. - 6. Mezi hladkými kameny potočními jest díl tvůj. Tiť jsou, ti los tvůj, na něž také vyléváš mokrou obět, obětuješ suchou obět. V těch-liž bych věcech se kochal?
Izajáš 57. - 7. Na hoře vysoké a vyvýšené stavíš lože své, a tam vstupuješ k obětování oběti.
Izajáš 57. - 8. Pamětné pak znamení své za dvéře a za veřeje stavíš, když ode mne, odkryvši se, vstupuješ, a rozšiřuješ lože své, činíc je prostrannější víc než pohané; miluješ lože jejich, kdež místo oblíbíš.
Izajáš 57. - 9. Chodíš i k králi s olejem, a s mnohými vonnými mastmi svými; posíláš zajisté posly své daleko, a ponižuješ se až do hrobu.
Izajáš 57. - 10. Pro množství cest svých ustáváš, aniž říkáš: Daremnéť jest to. Nalezla jsi sobě zběř ku pomoci, protož neželíš práce.
Izajáš 57. - 11. A kohož jsi se děsila a bála, že jsi klamala, a na mne se nerozpomínala, ani připustila k srdci svému? Zdali proto, že jsem já mlčel, a to zdávna, nebojíš se mne?
Izajáš 57. - 12. Já tvou spravedlnost oznámím, a skutky tvé, kteřížť nic neprospějí.
Izajáš 57. - 13. Když křičeti budeš, nechať tě vysvobodí zběř tvá. Ano pak všecky je zanese vítr, a zachvátí marnost, ale kdož doufá ve mne, vládnouti bude zemí, a dědičně obdrží horu svatou mou.
Izajáš 57. - 14. Nebo řečeno bude: Vyrovnejte, vyrovnejte, spravte cestu, odkliďte překážky z cesty lidu mého.
Izajáš 57. - 15. Nebo takto dí ten důstojný a vyvýšený, kterýž u věčnosti přebývá, jehož jméno jest Svatý: Na výsosti a v místě svatém bydlím, ano i s tím, kterýž jest skroušeného a poníženého ducha přebývám, obživuje ducha ponížených, obživuje také srdce skroušených.
Izajáš 57. - 16. Nebuduť se zajisté na věky nesnadniti, aniž se budu věčně hněvati, neboť by duch před oblíčejem mým zmizel, i dchnutí, kteréž jsem já učinil.
Izajáš 57. - 17. Pro nepravost lakomství jeho rozhněval jsem se, a ubil jsem jej; skryl jsem se a rozhněval proto, že odvrátiv se, odšel cestou srdce svého.
Izajáš 57. - 18. Vidím cesty jeho, a však uzdravím jej; zprovodím jej, a jemu potěšení navrátím, i těm, kteříž kvílí s ním.
Izajáš 57. - 19. Stvořím ovoce rtů, hojný pokoj, dalekému jako blízkému, praví Hospodin, a tak uzdravím jej.
Izajáš 57. - 20. Bezbožní pak budou jako moře zbouřené, když se spokojiti nemůže, a jehož vody vymítají nečistotu a bláto.
Izajáš 57. - 21. Nemajíť žádného pokoje, praví Bůh můj, bezbožní.
Izajáš 58. - 1. Volej vším hrdlem, nezadržuj, jako trouba povýš hlasu svého, a oznam lidu mému převrácenost jejich, a domu Jákobovu hříchy jejich.
Izajáš 58. - 2. Jakkoli každého dne mne hledají, a znáti cesty mé jsou chtiví, jako by byli národ, kterýž spravedlnost činí, a soudu Boha svého neopouští. Dotazují se mne na soudy spravedlnosti, blízcí Boha býti chtějí,
Izajáš 58. - 3. A říkají: Proč se postíváme, poněvadž nepatříš? Trápíváme duše své, a nechceš věděti o tom? Aj, v den postu vašeho líbost provodíte, a ke všem robotám svým přísně doháníte.
Izajáš 58. - 4. Aj, k sváru a různici se postíváte, a abyste bili pěstí nemilostivě; nepostíte se tak dnů těch, aby slyšán byl na výsosti hlas váš.
Izajáš 58. - 5. Zdaliž to jest takový půst, jakýž oblibuji, a den, v němž by trápil člověk duši svou? Zdali, aby svěsil jako třtina hlavu svou, a podstíral žíni a popel? To-liž nazůveš postem a dnem vzácným Hospodinu?
Izajáš 58. - 6. Není-liž toto půst, kterýž oblibuji: Rozvázati svazky bezbožnosti; roztrhnouti snopky obtěžující, a potřené propustiti svobodné, a tak všelijaké jho abyste roztrhli?
Izajáš 58. - 7. Není-liž: Abys lámal lačnému chléb svůj, a chudé vypověděné abys uvedl do domu? Viděl-li bys nahého, abys jej přioděl, a před tělem svým abys se neskrýval.
Izajáš 58. - 8. Tehdáž se vyrazí jako jitřní záře světlo tvé, a zdraví tvé rychle zkvetne; předcházeti tě zajisté bude spravedlnost tvá, a sláva Hospodinova zbéře tě.
Izajáš 58. - 9. Tehdy volati budeš, a Hospodin vyslyší tě; zavoláš, a řekneť: Teď jsem. Jestliže vyvržeš z prostřed sebe jho, a vztahování prstů, a mluvení nepravostí,
Izajáš 58. - 10. A vyleješ-li lačnému duši svou, a strápenou duši nasytíš-li: vzejde v temnostech světlo tvé, a mrákota tvá bude jako poledne.
Izajáš 58. - 11. Nebo povede tě Hospodin ustavičně, a nasytí i v náramné sucho duši tvou, a kosti tvé tukem naplní. I budeš jako zahrada svlažená, a jako pramen vod, jehož vody nevysychají.
Izajáš 58. - 12. A vzdělají od tebe zplození pustiny starodávní; základy od národu do pronárodu vyzdvihneš. I slouti budeš vzdělavatel zbořeniny, a napravovatel stezek k bydlení.
Izajáš 58. - 13. Jestliže odvrátíš od soboty nohu svou, abys nevykonával líbosti své v den svatý můj, anobrž nazůveš-li sobotu rozkoší, a svatou Hospodinu slavnou, a budeš-li ji slaviti tak, abys nečinil cest svých, ani vykonával, co by se líbilo, ani nemluvil slova:
Izajáš 58. - 14. Tehdy rozkoš míti budeš v Hospodinu, a uvedu tě na vysoká místa země, a způsobím to, abys užíval dědictví Jákoba otce svého; nebo ústa Hospodinova mluvila.
Izajáš 59. - 1. Aj, neníť ukrácena ruka Hospodinova, aby nemohla zachovati, aniž jest obtíženo ucho jeho, aby nemohlo slyšeti.
Izajáš 59. - 2. Ale nepravosti vaše rozloučily vás s Bohem vaším, a hříchové vaši to způsobili, že skryl tvář před vámi, aby neslyšel.
Izajáš 59. - 3. Nebo ruce vaše jsou poškvrněné krví, a prstové vaši nepravostí; rtové vaši mluví lež, jazyk váš vynáší převrácenost.
Izajáš 59. - 4. Není žádného, ješto by se zasadil o spravedlnost, aniž jest kdo, ješto by zastával pravdy. Doufají v marnost, a mluví daremné věci; počínají nátisk, a rodí nepravost.
Izajáš 59. - 5. Vejce bazališková vyseděli, a plátna pavoukového natkali. Kdož by jedl vejce jejich, umře; pakli je roztlačí, vynikne ještěrka.
Izajáš 59. - 6. Plátna jejich nehodí se na roucho, aniž se odějí dílem svým; skutkové jejich skutkové nepravosti, a dílo ukrutnosti jest v rukou jejich.
Izajáš 59. - 7. Nohy jejich k zlému běží, a pospíchají k vylévání krve nevinné. Myšlení jejich jsou myšlení nepravá, zpuštění a setření jest na cestách jejich.
Izajáš 59. - 8. Cesty pokoje neznají, a není žádné spravedlnosti v šlepějích jejich. Stezky své převracejí tajně; kdožkoli po nich chodí, nemívá pokoje.
Izajáš 59. - 9. Protož vzdálil se od nás soud, a nedochází nás spravedlnost. Čekáme-li na světlo, aj, tma, pakli na blesk, v mrákotách chodíme.
Izajáš 59. - 10. Makáme jako slepí stěnu, a jako bychom žádných očí neměli, šámáme. Urážíme se o poledni jako v soumrak, u veliké hojnosti podobni jsme mrtvým.
Izajáš 59. - 11. Mumleme všickni my jako nedvědi, a jako holubice ustavičně lkáme. Očekáváme na soud, ale není ho, na vysvobození, ale daleké jest od nás.
Izajáš 59. - 12. Nebo rozmnožena jsou přestoupení naše před tebou, a hříchové naši svědčí proti nám, poněvadž přestoupení naše jsou při nás, i nepravosti naše. Známeť to,
Izajáš 59. - 13. Že jsme se zpronevěřili, a lhali Hospodinu, a odvrátili se od následování Boha svého, že jsme mluvili o nátisku a odvrácení, že jsme ukládali a vynášeli z srdce slova lživá,
Izajáš 59. - 14. Tak že odvrácen jest nazpět soud, a spravedlnost zdaleka stojí; nebo klesla na ulici pravda, a pravost nemá průchodu.
Izajáš 59. - 15. Nýbrž zhynula pravda, a ten, kdož se uchyluje od zlého, loupeži bývá vydán; což vidí Hospodin, a nelíbí se to jemu, že není žádného soudu.
Izajáš 59. - 16. Když tedy viděl, že není žádného muže, až se užasl, že není žádného prostředníka. A protož vysvobození jemu způsobilo rámě jeho, a spravedlnost jeho sama jej zpodepřela.
Izajáš 59. - 17. Nebo oblékl spravedlnost jako pancíř, a lebka spasení na hlavě jeho. Oblékl se v roucho pomsty jako v sukni, a oděl se horlivostí jako pláštěm,
Izajáš 59. - 18. Aby podlé skutků, aby podlé nich odplacel prchlivostí protivníkům svým, odměnu nepřátelům svým, i ostrovům odplatu aby dával.
Izajáš 59. - 19. I budou se báti na západ jména Hospodinova, a na východu slunce slávy jeho, když se přivalí jako řeka nepřítel, jejž duch Hospodinův preč zažene.
Izajáš 59. - 20. Neboť přijde k Sionu vykupitel, a k těm, kteříž se odvracují od přestoupení v Jákobovi, praví Hospodin.
Izajáš 59. - 21. Tatoť pak bude smlouva má s nimi, praví Hospodin: Duch můj, kterýž jest v tobě, a slova má, kteráž jsem vložil v ústa tvá, neodejdouť od úst tvých, ani od úst semene tvého, ani od úst potomků semene tvého, praví Hospodin, od tohoto času až na věky.
Izajáš 60. - 1. Povstaniž, zastkvěj se, poněvadž přišlo světlo tvé, a sláva Hospodinova vzešla nad tebou.
Izajáš 60. - 2. Nebo aj, tmy přikryjí zemi, a mrákota národy, ale nad tebou vzejde Hospodin, a sláva jeho nad tebou vidína bude.
Izajáš 60. - 3. I budou choditi národové v světle tvém, a králové v blesku, jenž vzejde nad tebou.
Izajáš 60. - 4. Pozdvihni vůkol očí svých, a popatř. Všickni tito shromáždíce se, k tobě se poberou, synové tvoji zdaleka přijdou, a dcery tvé při boku tvém chovány budou.
Izajáš 60. - 5. Tehdáž uzříš to, a rozveselíš se, tehdáž podiví se, a rozšíří se srdce tvé; nebo se obrátí k tobě množství mořské, síla pohanů přijde k tobě.
Izajáš 60. - 6. Stádo velbloudů přikryje tě, a dromedáři Madianští a Efejští, všickni ti z Sáby přijdou, zlato a kadidlo přinesou, a chvály Hospodinovy zvěstovati budou.
Izajáš 60. - 7. Všecka stáda Cedarská shromáždí se k tobě, skopcové Nabajotští přisluhovati budou tobě, a obětováni jsouce na mém oltáři, příjemní budou. A takť dům okrasy své ozdobím.
Izajáš 60. - 8. I díš: Kdo jsou ti, kteříž se jako hustý oblak sletují, a jako holubice k děrám svým?
Izajáš 60. - 9. Na mneť zajisté ostrovové očekávají, a lodí mořské hned zdávna, aby přivedli syny tvé zdaleka, též stříbro své a zlato své s sebou, k slávě Hospodina, Boha tvého a Svatého Izraelského; nebo tě oslaví.
Izajáš 60. - 10. I vystavějí cizozemci zdi tvé, a králové jejich přisluhovati budou tobě, když v prchlivosti své ubiji tě, a v dobré líbeznosti své slituji se nad tebou.
Izajáš 60. - 11. A otevříny budou brány tvé ustavičně, ve dne ani v noci nebudou zavírány, aby přivedli k tobě sílu pohanů, i králové jejich aby přivedeni byli.
Izajáš 60. - 12. Národ zajisté ten a království, kteréž by nesloužilo tobě, zahyne; národové, pravím, ti docela pohubeni budou.
Izajáš 60. - 13. Sláva Libánská přijde k tobě, jedle, jilm, též i pušpan k ozdobě místa svatyně mé, abych místo noh svých oslavil.
Izajáš 60. - 14. Také přijdou k tobě s ponížením synové těch, kteříž tě trápili, a klaněti se budou k zpodku noh tvých, kteřížkoli pohrdali tebou, a nazývati tě budou městem Hospodinovým, Sionem Svatého Izraelského.
Izajáš 60. - 15. Místo toho, že jsi byla opuštěná a v nenávisti, tak že žádný skrze tě nechodil, způsobímť důstojnost věčnou, a veselí od národu do pronárodu.
Izajáš 60. - 16. Nebo ssáti budeš mléko národů, a prsy králů ssáti budeš; i poznáš, že jsem já Hospodin vysvoboditel tvůj, a vykupitel tvůj silný Jákobův.
Izajáš 60. - 17. Místo mědi dodávati budu zlata, a místo železa dodávati budu stříbra, a místo dříví mědi, a místo kamení železa, a představímť správce pokojné a úředníky spravedlivé.
Izajáš 60. - 18. Nebude více slyšáno o bezpraví v zemi tvé, o zpuštění a zhoubě na hranicích tvých, ale hlásati budeš spasení na zdech svých, a v branách svých chválu.
Izajáš 60. - 19. Nebudeš míti více slunce za světlo denní, a blesk měsíce nebude tě osvěcovati, ale budeť Hospodin světlem tvým věčným, a Bůh tvůj okrasou tvou.
Izajáš 60. - 20. Nezajdeť více slunce tvé, a měsíc tvůj neschová se, nebo Hospodin bude světlem tvým věčným, a tak dokonáni budou dnové smutku tvého.
Izajáš 60. - 21. Lid také tvůj, kteříž by koli byli spravedliví, na věky dědičně obdrží zemi, výstřelek štípení mého, dílo rukou mých, abych v něm oslavován byl.
Izajáš 60. - 22. Samotný rozmnoží se v tisíce, a nejšpatnější v národ nesčíslný, já Hospodin časem svým brzo způsobím to.
Izajáš 61. - 1. Duch Panovníka Hospodina jest nade mnou, proto že pomazal mne Hospodin, abych kázal evangelium tichým. Poslal mne, abych uvázal rány skroušených srdcem, abych vyhlásil jatým svobodu, a vězňům otevření žaláře,
Izajáš 61. - 2. Abych vyhlásil léto milostivé Hospodinovo, a den pomsty Boha našeho, abych těšil všecky kvílící,
Izajáš 61. - 3. Abych způsobil radost kvílícím Sionským, a dal jim okrasu místo popela, olej veselé místo smutku, oděv chvály místo ducha sevřeného. I nazvání budou stromové spravedlnosti, štípení Hospodinovo, abych oslavován byl.
Izajáš 61. - 4. Tedy vzdělají pustiny starodávní, pouště staré spraví, a obnoví města zpuštěná, pustá po mnohé národy.
Izajáš 61. - 5. Nebo postaví se cizozemci, a pásti budou stáda vaše, a synové cizozemců oráči vaši a vinaři vaši budou.
Izajáš 61. - 6. Vy pak kněží Hospodinovi nazváni budete, služebníci Boha našeho slouti budete, zboží pohanů užívati budete, a v slávě jejich zvýšeni budete.
Izajáš 61. - 7. Za dvojnásobní zahanbení vaše a pohanění prozpěvovati budete, z podílu jejich a v zemi jejich dvojnásobní dědictví obdržíte, a tak veselé věčné míti budete.
Izajáš 61. - 8. Já zajisté Hospodin miluji soud, a nenávidím loupeže při oběti, a protož způsobím, aby skutkové jejich dáli se v pravdě, a smlouvu věčnou s nimi učiním.
Izajáš 61. - 9. I vejdeť v známost mezi pohany símě jejich, a potomci jejich u prostřed národů. Všickni, kteříž je uzří, poznají je, že jsou símě, jemuž požehnal Hospodin.
Izajáš 61. - 10. Velice se budu radovati v Hospodinu, a plésati bude duše má v Bohu mém; nebo mne oblékl v roucho spasení, a pláštěm spravedlnosti přioděl mne jako ženicha, kterýž se strojí ozdobně, a jako nevěstu okrašlující se ozdobami svými.
Izajáš 61. - 11. Nebo jakož země vydává zrostlinu svou, a jakož zahrada símě své vyvodí, tak Panovník Hospodin vyvede spravedlnost a chválu přede všemi národy.
Izajáš 62. - 1. Pro Sion nebudu mlčeti, a pro Jeruzalém neupokojím se, dokudž nevyjde jako blesk spravedlnost jeho, a spasení jeho jako pochodně hořeti nebude.
Izajáš 62. - 2. I uzří národové spravedlnost tvou, a všickni králové slávu tvou, a nazovou tě jménem novým, kteréž ústa Hospodinova vyřknou.
Izajáš 62. - 3. Nadto budeš korunou ozdobnou v ruce Hospodinově, a korunou královskou v ruce Boha svého.
Izajáš 62. - 4. Nebudeš více slouti opuštěná, a země tvá nebude více slouti pustinou, ale ty nazývána budeš rozkoší, a země tvá vdanou; nebo rozkoš míti bude Hospodin v tobě, a země tvá bude vdaná.
Izajáš 62. - 5. Nebo jakož pojímá mládenec pannu, tak tě sobě pojmou synové tvoji, a jakou má radost ženich z nevěsty, tak radovati se bude z tebe Bůh tvůj.
Izajáš 62. - 6. Na zdech tvých, Jeruzaléme, postavím strážné, kteříž přes celý den i přes celou noc nikdy nebudou mlčeti. Kteříž tedy připomínáte Hospodina, nemlčtež,
Izajáš 62. - 7. A nedávejte jemu pokoje, dokudž neutvrdí, a dokudž nezpůsobí, aby Jeruzalém byl slavný na zemi.
Izajáš 62. - 8. Přisáhltě Hospodin skrze pravici svou, a skrze rámě síly své, řka: Nikoli nedám obilí tvého více za pokrm nepřátelům tvým, aniž píti budou cizozemci vína tvého, o němž jsi pracoval.
Izajáš 62. - 9. Ale ti, kteříž je shromažďují, budou je jísti, a chváliti Hospodina, a kteříž je zbírají, budou je píti v síňcích svatosti mé.
Izajáš 62. - 10. Vejdětež, vejdětež branami, spravte cestu lidu, vyrovnejte, vyrovnejte silnici, vybeřte kamení, vyzdvihněte korouhev k národům.
Izajáš 62. - 11. Aj, Hospodin rozkáže provolati až do končin země: Rcetež dceři Sionské: Aj, Spasitel tvůj béře se, aj, mzda jeho s ním, a dílo jeho před ním.
Izajáš 62. - 12. I nazovou syny tvé lidem svatým, vykoupenými Hospodinovými, ty pak slouti budeš městem vzácným a neopuštěným.
Izajáš 63. - 1. Kdož jest to, ješto se béře z Edom, v ubroceném rouše z Bozra, ten ozdobený rouchem svým, kráčeje u velikosti síly své? Jáť jsem, kterýž mluvím spravedlivě, dostatečný k vysvobození.
Izajáš 63. - 2. Proč jest červené roucho tvé, a oděv tvůj jako toho, kterýž tlačí v presu?
Izajáš 63. - 3. Pres jsem tlačil sám, aniž kdo z lidí byl se mnou. Tlačil jsem nepřátely v hněvě svém, a pošlapal jsem je v prchlivosti své, až stříkala krev i nejsilnějších jejich na roucho mé, a tak všecken oděv svůj zkálel jsem.
Izajáš 63. - 4. Den zajisté pomsty v srdci mém, a léto, v němž mají vykoupeni býti moji, přišlo.
Izajáš 63. - 5. Když jsem pak viděl, že není žádného spomocníka, až jsem se užasl, že žádného nebylo, kdo by podpíral. A protož mi vysvobození způsobilo rámě mé, a prchlivost má, ta mne podepřela.
Izajáš 63. - 6. I pošlapal jsem národy v hněvě svém, a opojil jsem je prchlivostí svou, a porazil jsem na zem nejsilnější reky jejich.
Izajáš 63. - 7. Milosrdenství Hospodinova připomínati budu, a chvály Hospodinovy ze všeho, což učinil nám Hospodin, i množství dobroty, kteréž dokazoval k domu Izraelskému z veliké lítosti své, a z velikého milosrdenství svého.
Izajáš 63. - 8. Nebo řekl: Vždyť jsou lidem mým, jsou synové, neučiníť mi nevěrně. A protož byl jejich spasitelem.
Izajáš 63. - 9. Ve všelikém ssoužení jejich i on měl ssoužení, a anděl přístojící jemu vysvobozval je. Z milování svého a z lítosti své on sám vykoupil je, a pěstoval je, i nosil je po všecky dny věků.
Izajáš 63. - 10. Ale oni zpurní byli, a zarmucovali Ducha svatého jeho; pročež obrátil se jim v nepřítele, a sám bojoval proti nim.
Izajáš 63. - 11. I rozpomínal se lid jeho na dny starodávní, i na Mojžíše: Kdež jest ten, kterýž je vyvedl z moře s pastýřem stáda svého? Kde jest ten, kterýž položil u prostřed něho Ducha svatého svého?
Izajáš 63. - 12. Kterýž je vedl ramenem velebnosti své po pravici Mojžíšově, kterýž rozdělil vody před nimi, aby sobě způsobil jméno věčné,
Izajáš 63. - 13. Kterýž je provedl skrze hlubiny jako koně po poušti, ani se nepoklesli.
Izajáš 63. - 14. Jako když hovádko do údolí sstupuje,tak Duch Hospodinův poznenáhlu vedl z nich každého. Tak jsi vedl lid svůj, abys sobě způsobil jméno slavné.
Izajáš 63. - 15. Popatřiž s nebe, a pohleď z příbytku svatosti své a okrasy své. Kdež jest horlivost tvá a veliká síla tvá? Kde množství milosrdenství tvých a slitování tvých? Mně-liž se zadržovati budou?
Izajáš 63. - 16. Ty jsi zajisté otec náš; nebo Abraham nic neví o nás, a Izrael nezná nás. Ty jsi, Hospodine, otec náš, vykupitel náš, toť jest od věčnosti jméno tvé.
Izajáš 63. - 17. Pročež jsi nám dal zblouditi, Hospodine, od cest svých, zatvrdil jsi srdce naše, abychom se nebáli tebe? Navratiž se zase pro služebníky své, pokolení dědictví svého.
Izajáš 63. - 18. Nejšpatnější vládne lidem svatosti tvé, nepřátelé naši pošlapali svatyni tvou.
Izajáš 63. - 19. My tvoji jsme od věků; nad nimi jsi nikdy nepanoval, aniž nad nimi jméno tvé vzýváno jest.
Izajáš 64. - 1. Ó bys protrhl nebesa a sstoupil, aby se od přítomnosti tvé hory rozplynouti musily,
Izajáš 64. - 2. (Jako od rozníceného ohně rozpouštějícího voda vře), abys v známost uvedl jméno své nepřátelům svým, a aby se před tváří tvou národové třásli;
Izajáš 64. - 3. Jako když jsi činil hrozné věci, jichž jsme se nenadáli, sstoupil jsi, před oblíčejem tvým hory se rozplývaly;
Izajáš 64. - 4. Čehož se od věků neslýchalo, a ušima nepochopilo, oko nevídalo Boha kromě tebe, aby tak činil tomu, kterýž naň očekává.
Izajáš 64. - 5. Vyšel jsi vstříc tomu, kdož ochotně činí spravedlnost, a na cestách tvých na tě se rozpomínali. Aj, ty rozhněvals se, proto že jsme hřešili na nich ustavičně, a však zachováni budeme,
Izajáš 64. - 6. Ačkoli jsme jako nečistý my všickni, a jako roucho ohyzdné všecky spravedlnosti naše. Pročež pršíme jako list my všickni, a nepravosti naše jako vítr zachvacují nás.
Izajáš 64. - 7. Nadto není žádného, ješto by vzýval jméno tvé, a probudil se k tomu, aby se chopil tebe, aspoň když jsi skryl tvář svou před námi, a způsobil to, abychom mizeli pro nepravosti naše.
Izajáš 64. - 8. Ale již, ó Hospodine, ty jsi otec náš, my hlina, ty pak učinitel náš, a tak jsme všickni dílo ruky tvé.
Izajáš 64. - 9. Nehněvejž se tak velmi, Hospodine, aniž se na věky rozpomínej na nepravost. Ó vzhlédniž, prosíme, všickni my lid tvůj jsme.
Izajáš 64. - 10. Města svatosti tvé obrácena jsou v poušť, Sion v poušť, i Jeruzalém v pustinu obrácen.
Izajáš 64. - 11. Dům svatosti naší a okrasy naší, v kterémž tě chválívali otcové naši, ohněm zkažen, a cožkoli jsme měli nejvzácnějšího, jest popléněno.
Izajáš 64. - 12. I zdaliž pro ty věci, Hospodine, se zdržíš? Mlčeti a nás tak velmi trápiti budeš?
Izajáš 65. - 1. Dal jsem se najíti těm, kteříž se na mne neptávali, nalezen jsem od těch, kteříž mne nehledali, a národu, kterýž se nenazýval jménem mým, řekl jsem: Teď jsem, teď jsem.
Izajáš 65. - 2. Rozprostíral jsem ruce své na každý den k lidu zpurnému, kteříž chodí cestou nedobrou za myšlénkami svými,
Izajáš 65. - 3. K lidu, kteříž zjevně popouzejí mne ustavičně, obětujíce v zahradách, a kadíce na cihlách,
Izajáš 65. - 4. Kteříž sedají při hrobích, a při svých modlách nocují, kteříž jedí maso sviňské, a polívku nečistého z nádob svých,
Izajáš 65. - 5. Říkajíce: Táhni preč, nepřistupuj ke mně, nebo světější jsem nežli ty. Tiť jsou dymem v chřípích mých a ohněm hořícím přes celý den.
Izajáš 65. - 6. Aj, zapsáno jest to přede mnou: Nebuduť mlčeti, nýbrž nahradím a odplatím do lůna jejich,
Izajáš 65. - 7. Za nepravosti vaše, a spolu za nepravosti otců vašich, praví Hospodin, kteříž kadívali na horách, a na pahrbcích v lehkost uvodili mne; pročež odměřím za dílo jejich předešlé do lůna jejich.
Izajáš 65. - 8. Takto praví Hospodin: Jako někdo nalezna víno v hroznu, i řekl by: Nekaz ho, proto že požehnání jest v něm, tak i já učiním pro služebníky své, že nevyhladím všech těchto.
Izajáš 65. - 9. Nebo vyvedu z Jákoba símě, a z Judy toho, kterýž by dědičně obdržel hory mé, i budou ji dědičně držeti vyvolení moji, a služebníci moji bydliti budou tam.
Izajáš 65. - 10. Lid pak můj, kteříž by mne hledali,budou míti Sáron za pastviště ovcím, a údolí Achor za odpočivadlo skotům.
Izajáš 65. - 11. Ale vás, kteříž opouštíte Hospodina, kteříž se zapomínáte na horu svatosti mé, kteříž strojíte vojsku tomu stůl, a kteříž vykonáváte tomu počtu oběti,
Izajáš 65. - 12. Vás, pravím, sečtu pod meč, tak že všickni vy k zabití na kolena padati budete, proto že, když jsem volal, neohlásili jste se, mluvil jsem, a neslyšeli jste, ale činili jste to, což zlého jest před očima mýma, a to, čehož neoblibuji, vyvolili jste.
Izajáš 65. - 13. A protož takto dí Panovník Hospodin: Aj, služebníci moji jísti budou, vy pak hlad trpěti budete: aj, služebníci moji píti budou, vy pak žízniti budete; aj, služebníci moji veseliti se budou, vy pak zahanbeni budete.
Izajáš 65. - 14. Aj, služebníci moji prozpěvovati budou pro radost srdce, vy pak křičeti budete pro bolest srdce, a pro setření ducha kvíliti budete,
Izajáš 65. - 15. A zanecháte jména svého k proklínání vyvoleným mým, když vás pomorduje Panovník Hospodin, služebníky pak své nazůve jménem jiným.
Izajáš 65. - 16. Ten, kterýž bude sobě požehnání dávati na zemi, požehnání dávati sobě bude v Bohu pravém, a kdož přisahati bude na zemi, přisahati bude skrze Boha pravého; v zapomenutí zajisté dána budou ta ssoužení první, a budou skryta od očí mých.
Izajáš 65. - 17. Nebo aj, já stvořím nebesa nová a zemi novou, a nebudou připomínány první věci, aniž vstoupí na srdce.
Izajáš 65. - 18. Anobrž radujte se a veselte se na věky věků z toho, což já stvořím; nebo aj, já stvořím Jeruzalém k plésání, a lid jeho k radosti.
Izajáš 65. - 19. I já plésati budu v Jeruzalémě, a radovati se v lidu svém, aniž se více bude slýchati v něm hlasu pláče, aneb hlasu křiku.
Izajáš 65. - 20. Nebude tam více žádného v věku dětinském, ani starce, kterýž by dnů svých nevyplnil; nebo dítě ve stu letech umře, hříšníku pak, by došel i sta let, zlořečeno bude.
Izajáš 65. - 21. Nastavějí též domů, a bydliti budou v nich, i vinice štěpovati budou, a jísti budou ovoce jejich.
Izajáš 65. - 22. Nebudou stavěti tak, aby jiný bydlil, nebudou štěpovati, aby jiný jedl; nebo jako dnové dřeva budou dnové lidu mého, a díla rukou svých do zvetšení užívati budou vyvolení moji.
Izajáš 65. - 23. Nebudouť pracovati nadarmo, aniž ploditi budou k strachu; nebo budou símě požehnaných od Hospodina, i potomkové jejich s nimi.
Izajáš 65. - 24. Nadto stane se, že prvé než volati budou, já se ohlásím; ještě mluviti budou, a já vyslyším.
Izajáš 65. - 25. Vlk s beránkem budou se pásti spolu, a lev jako vůl bude jísti plevy, hadu pak za pokrm bude prach. Neuškodíť, aniž zahubí na vší mé hoře svaté, praví Hospodin.
Izajáš 66. - 1. Takto praví Hospodin: Nebe jest mi stolice, a země podnože noh mých. Kdež ten dům bude, kterýž mi vzděláte? Aneb kde bude místo odpočívání mého?
Izajáš 66. - 2. Nebo všecko to ruka má učinila, a jí stojí všecko, praví Hospodin. I však na toho patřím, kdož jest chudý a skroušeného ducha, a třese se před slovem mým.
Izajáš 66. - 3. Sic jinak ten,kdož zabijí vola, zabil člověka; kdo zabijí hovádko, psa sťal; kdo obětuje obět suchou, krev sviňskou obětoval; kdo kadí kadidlem, dary dával modle. To oni vyvolili na cestách svých, proto že, v ohavnostech svých duše jejich se kochá.
Izajáš 66. - 4. I jáť také vyvolím za nešlechetnosti jejich, a to, čehož se strachují, na ně uvedu, proto že, když jsem volal, žádný se neohlásil, když jsem mluvil, neslyšeli, ale činili to, což zlého jest před očima mýma, a to, čehož neoblibuji, vyvolili.
Izajáš 66. - 5. Slyšte slovo Hospodinovo, kteříž se třesete před slovem jeho: Říkávají bratří vaši, v nenávisti majíce vás, a vypovídajíce vás pro jméno mé: Nechť se zjeví sláva Hospodinova. Ukážeť se zajisté ku potěšení vašemu, ale oni zahanbeni budou.
Izajáš 66. - 6. Hlas hřmotu z města, hlas z chrámu, hlas Hospodinův, an odplatu dává nepřátelům svým.
Izajáš 66. - 7. Prvé než pracovala ku porodu, porodila; prvé než přišla na ni bolest, porodila pacholátko.
Izajáš 66. - 8. Kdo slýchal co takového? Kdo vídal co podobného? Zdaliž může způsobeno býti, aby země zplodila lid dne jednoho? Zdaliž zplozen bývá národ pojednou? Ale Sion jen počal pracovati ku porodu, a porodil syny své.
Izajáš 66. - 9. Což bych já, kterýž otvírám život matky, neplodil? praví Hospodin. Což bych já, kterýž činím to, aby rodily, zavřín byl? praví Bůh tvůj.
Izajáš 66. - 10. Veselte se s Jeruzalémem, a plésejte v něm všickni, kteříž jej milujete. Radujte se s ním velice, kteříž jste koli kvílili nad ním,
Izajáš 66. - 11. Proto že ssáti budete, a sytiti se z prs potěšení jeho, ssáti budete, a rozkoš míti v blesku slávy jeho.
Izajáš 66. - 12. Nebo takto praví Hospodin: Aj, já obrátím na něj jako řeku pokoj, a jako potok rozvodnilý slávu národů. I budete ssáti, na rukou pěstováni a na klíně rozkošně chováni budete.
Izajáš 66. - 13. Jako ten, kteréhož matka jeho těší, tak já vás těšiti budu, a tak v Jeruzalémě potěšováni budete.
Izajáš 66. - 14. Uzříte zajisté, a radovati se bude srdce vaše, a kosti vaše jako bylinka zkvetnou. I seznána bude ruka Hospodinova při služebnících jeho, a prchlivost proti nepřátelům jeho.
Izajáš 66. - 15. Nebo aj, Hospodin v ohni přijde, a jako vichřice budou vozové jeho, aby vypustil v prchlivosti hněv svůj, a žehrání své v plameni ohně.
Izajáš 66. - 16. Hospodin, pravím, ohněm mstíti bude, a mečem svým nad všelikým tělem, tak že mnoho bude zbitých od Hospodina.
Izajáš 66. - 17. I ti, kteříž se posvěcují a očišťují v zahradách, jeden po druhém zjevně, kteříž jedí maso sviňské, a věc ohavnou i myši, též konec vezmou, praví Hospodin.
Izajáš 66. - 18. Nebo já, když skutkové a myšlení jejich přijdou, shromáždím všecky národy a jazyky. I přijdou, a uzří slávu mou.
Izajáš 66. - 19. A položím na ně znamení, a pošli z nich, kteříž zachováni budou, k národům do Tarsu, Pul a Lud, jenž natahují lučiště, do Tubal a Javan, na ostrovy daleké, kteříž neslýchali pověsti o mně, aniž vídali slávy mé. I budou zvěstovati slávu mou mezi národy.
Izajáš 66. - 20. A přivedou všecky bratří vaše ze všech národů za dar Hospodinu, na koních a na vozích, a na nůších a na mezcích, a na dromedářích, na horu svatosti mé do Jeruzaléma, praví Hospodin, tak jako přinášejí synové Izraelští dar v nádobě čisté do domu Hospodinova.
Izajáš 66. - 21. A z těchť také vezmu za kněží a za Levíty, praví Hospodin.
Izajáš 66. - 22. Nebo jakož ta nebesa nová, a země ta nová, kterouž já učiním, stane přede mnou, praví Hospodin, tak stane símě vaše a jméno vaše.
Izajáš 66. - 23. I stane se, že od novměsíce do novměsíce, od soboty do soboty přicházeti bude všeliké tělo, aby se klanělo přede mnou, praví Hospodin.
Izajáš 66. - 24. A vyjdouce, uzří těla mrtvá lidí těch, kteříž se mi zpronevěřili; nebo červ jejich neumře, a oheň jejich neuhasne. I budouť v ošklivosti všelikému tělu.
Jeremjáš 1. - 1. Slova Jeremiáše syna Helkiášova, z kněží, kteříž byli v Anatot, v zemi Beniamin,
Jeremjáš 1. - 2. K němuž se stalo slovo Hospodinovo za dnů Joziáše syna Amonova, krále Judského, třináctého léta kralování jeho.
Jeremjáš 1. - 3. Byl i za dnů Joakima syna Joziášova, krále Judského, až do vyplnění jedenáctého léta Sedechiáše syna Joziášova, krále Judského, až do zajetí Jeruzaléma měsíce pátého.
Jeremjáš 1. - 4. Stalo se, pravím, slovo Hospodinovo ke mně, řkoucí:
Jeremjáš 1. - 5. Dříve než jsem tě sformoval v životě, znal jsem tebe, a dříve nežlis vyšel z života, posvětil jsem tě, za proroka národům dal jsem tebe.
Jeremjáš 1. - 6. I řekl jsem: Ach, Panovníče Hospodine, aj, neumím mluviti, nebo dítě jsem.
Jeremjáš 1. - 7. Ale Hospodin řekl mi: Neříkej, dítě jsem, nýbrž k čemuž tě koli pošli, jdi, a vše, cožť přikáži, mluv.
Jeremjáš 1. - 8. Neboj se jich, neboť jsem s tebou, abych tě vysvobozoval, dí Hospodin.
Jeremjáš 1. - 9. A vztáhna ruku svou Hospodin, dotekl se úst mých, a řekl mi Hospodin: Aj, vložil jsem slova svá v ústa tvá.
Jeremjáš 1. - 10. Hle, ustanovuji tě dnešního dne nad národy a nad královstvími, abys plénil a kazil, a hubil a bořil, abys stavěl a štěpoval.
Jeremjáš 1. - 11. Potom se stalo slovo Hospodinovo ke mně, řkoucí: Co vidíš, Jeremiáši? I řekl jsem: Prut mandlový vidím.
Jeremjáš 1. - 12. Tedy řekl mi Hospodin: Dobře vidíš; nebo pospíchám já s slovem svým, abych je vykonal.
Jeremjáš 1. - 13. Opět stalo se slovo Hospodinovo ke mně po druhé, řkoucí: Co vidíš? I řekl jsem: Vidím hrnec, an vře, a přední strana jeho k straně půlnoční.
Jeremjáš 1. - 14. Tedy řekl mi Hospodin: Od půlnoci přivalí se to zlé na všecky obyvatele této země.
Jeremjáš 1. - 15. Nebo aj, já svolám všecky rodiny království půlnočních, dí Hospodin, aby přitáhnouce, postavili jeden každý stolici svou v branách Jeruzalémských, a při všech zdech jeho vůkol, a při všech městech Judských.
Jeremjáš 1. - 16. A tak vypovím úsudky své proti nim, pro všelikou nešlechetnost těch, kteříž opustili mne, a kadili bohům cizím, a skláněli se dílu rukou svých.
Jeremjáš 1. - 17. Protož ty přepaš bedra svá, a vstana, mluv k nim, cožkoli já přikazuji tobě. Nelekej se jich, abych tě nepotřel před oblíčejem jejich.
Jeremjáš 1. - 18. Nebo aj, já postavuji tě dnes jako město hrazené, a jako sloup železný, a jako zdi měděné proti vší této zemi, proti králům Judským, proti knížatům jejím, proti kněžím jejím, a lidu země této.
Jeremjáš 1. - 19. Kteříž bojovati budou proti tobě, ale neodolají proti tobě. Nebo já jsem s tebou, praví Hospodin, abych tě vysvobozoval.
Jeremjáš 2. - 1. I stalo se slovo Hospodinovo ke mně, řkoucí:
Jeremjáš 2. - 2. Jdi a volej, tak aby slyšel Jeruzalém, řka: Takto praví Hospodin: Rozpomínám se na tě pro milosrdenství mladosti tvé, a pro lásku snětí tvého, když jsi za mnou chodila po poušti v zemi, kteráž nebývá osívána.
Jeremjáš 2. - 3. Tehdáž svatost Hospodinova byl Izrael, prvotiny úrod jeho. Všickni, kteříž jej zžírali, obviněni byli; zlé věci na ně přišly, praví Hospodin.
Jeremjáš 2. - 4. Slyšte slovo Hospodinovo, dome Jákobův, a všecky čeledi domu Izraelského.
Jeremjáš 2. - 5. Takto praví Hospodin: Jakou shledali otcové vaši při mně nepravost, že se vzdálili ode mne, a chodíce za marností, marní učiněni jsou,
Jeremjáš 2. - 6. Tak že ani neřekli: Kde jest Hospodin, kterýž nás vyvedl z země Egyptské, kterýž nás vodil po poušti, po zemi pusté a strašlivé, po zemi vyprahlé a stínu smrti, po zemi, skrze niž nechodil žádný, a kdež žádný člověk nebydlil?
Jeremjáš 2. - 7. Nýbrž, když jsem vás uvedl do země úrodné, abyste jedli ovoce její i dobré věci její, všedše tam, poškvrnili jste země mé, a dědictví mé zohavili jste.
Jeremjáš 2. - 8. Kněží neřekli: Kde jest Hospodin? a ti, kteříž se obírají s zákonem, nepoznali mne, pastýři pak odstoupili ode mne, a proroci prorokovali skrze Bále, a za věcmi neužitečnými chodili.
Jeremjáš 2. - 9. Pročež vždy nesnáz mám s vámi, praví Hospodin, i s syny synů vašich nesnáz míti musím.
Jeremjáš 2. - 10. Projděte ale ostrovy Citim, a pohleďte, i do Cedar pošlete, a pošetřte pilně, a pohleďte, stalo-li se co takového.
Jeremjáš 2. - 11. Zdali změnil který národ bohy, ačkoli nejsou bohové? Lid pak můj změnil slávu svou v věc neužitečnou.
Jeremjáš 2. - 12. Užasněte se nebesa nad tím, a děste se, chřadněte velmi, praví Hospodin.
Jeremjáš 2. - 13. Nebo dvojí zlost spáchal lid můj: Mne opustili pramen vod živých, aby sobě vykopali čisterny, čisterny děravé, kteréž nedrží vody.
Jeremjáš 2. - 14. Zdali otrok jest Izrael? Zdali man doma zplozený? Pročež vydán jest v loupež?
Jeremjáš 2. - 15. Lvíčata řvou na něj, a vydávají hlas svůj, a obracejí zemi jeho v pustinu; města jeho vypálena jsou, tak že není žádného obyvatele.
Jeremjáš 2. - 16. Obyvatelé také Nof a Tachpanes pasou na vrchu hlavy tvé.
Jeremjáš 2. - 17. Zdaliž toho sobě nepůsobíš, opouštějíc Hospodina Boha svého v ten čas, když tě vodí po cestě své?
Jeremjáš 2. - 18. A nyní co tobě do cesty Egyptské, že piješ vodu z Níle? Aneb co tobě do cesty Assyrské, že piješ vodu z řeky?
Jeremjáš 2. - 19. Trestati tě bude zlost tvá, a odvrácení tvá domlouvati budou tobě. Poznejž tedy a viz, že zlá a hořká věc jest, že opouštíš Hospodina Boha svého, a není bázně mé při tobě, dí Panovník Hospodin zástupů.
Jeremjáš 2. - 20. Ačkoli dávno polámal jsem jho tvé, potrhal jsem to, čím jsi svázána byla, a řeklas: Nebuduť sloužiti modlám, však po každém pahrbku vysokém, a pod každým dřevem zeleným touláš se, ó nevěstko.
Jeremjáš 2. - 21. Ješto jsem já tě vysadil vinným kmenem výborným, všecku napořád semenem čistotným, i kterakž jsi mi proměnila se v plané réví cizího kmene?
Jeremjáš 2. - 22. Nebo bys ty se pak umyla sanitrem, a mnoho na sebe mýdla vypotřebovala, předceť patrná jest nepravost tvá před oblíčejem mým, praví Panovník Hospodin.
Jeremjáš 2. - 23. Kterakž můžeš říci: Nepoškvrňovala jsem se, za Báli jsem nechodila? Pohleď na cestu svou v tomto údolí, poznej, cos činila, dromedářko rychlá, kteráž znamení necháváš na cestách svých.
Jeremjáš 2. - 24. Jsi divoká oslice, zvyklá na poušti, kteráž podlé líbosti duše své hltá vítr, když se jí příčina dá. Kdo jí překážku učiní? Všickni ti, kteříž jí hledají, nepotřebí se jim kvaltovati, naleznouť ji v měsíci jejím.
Jeremjáš 2. - 25. Dí-liť kdo: Zdržuj nohu svou, aby bosá nebyla, a hrdlo své od žízně, tedy říkáš: To nic, nikoli; nebo jsem zamilovala cizí, a za nimi choditi budu.
Jeremjáš 2. - 26. Jakož k hanbě přichází zloděj, když postižen bývá, tak zahanben bude dům Izraelský, oni, králové jejich, knížata jejich, a kněží jejich, i proroci jejich,
Jeremjáš 2. - 27. Kteříž říkají dřevu: Otec můj jsi, a kameni: Ty jsi mne zplodil. Nebo se hřbetem ke mně obracejí a ne tváří, ale v čas trápení svého říkají: Vstaň a vysvoboď nás.
Jeremjáš 2. - 28. I kdež jsou bohové tvoji, kterýchž jsi nadělal sobě? Nechť vstanou, budou-li tě moci vysvoboditi v čas trápení tvého, poněvadž podlé počtu měst svých máš bohy své, ó Judo.
Jeremjáš 2. - 29. Co se vaditi budete se mnou? Vy všickni odstoupili jste ode mne, dí Hospodin.
Jeremjáš 2. - 30. Nadarmo jsem bil syny vaše, kázně nepřijali; sežral meč váš proroky vaše jako lev, kterýž dáví.
Jeremjáš 2. - 31. Ó národe, vy posuďte slova Hospodinova, zdali jsem byl pouští Izraelovi, zdali zemí tmavou? Proč říká lid můj: Panujeme, nepřijdeme více k tobě?
Jeremjáš 2. - 32. Zdali se zapomíná panna na ozdoby své, a nevěsta na tkanice své? Lid pak můj zapomněl se na mne za dny nesčíslné.
Jeremjáš 2. - 33. Proč zastáváš cesty své, hledajíc toho, což miluješ? Pročež i jiné nešlechetnice učíš cestám svým.
Jeremjáš 2. - 34. Nad to, na podolcích tvých nalézá se krev duší chudých nevinných. Nenesnadně nalézám to, nebo viděti to na těch všech podolcích.
Jeremjáš 2. - 35. A vždy říkáš: Poněvadž nevinná jsem, jistě odvrácena jest prchlivost jeho ode mne. Aj, já v soud vejdu s tebou, proto že pravíš: Nehřešila jsem.
Jeremjáš 2. - 36. Proč tak běháš, proměňujíc cestu svou? Jakož jsi zahanbena od Assyrských, tak i od Egyptských zahanbena budeš.
Jeremjáš 2. - 37. Také odtud vyjdeš, a ruce tvé budou nad hlavou tvou; nebo zamítá Hospodin troštování tvá, a nepovedeť se šťastně v nich.
Jeremjáš 3. - 1. Dí dále: Propustil-li by muž ženu svou, a ona odejduc od něho, vdala by se za jiného muže, zdaliž se navrátí k ní více? Zdaliž by hrozně nebyla poškvrněna země ta? Ale ty, ač jsi smilnila s milovníky mnohými, a však navratiž se ke mně, dí Hospodin.
Jeremjáš 3. - 2. Pozdvihni očí svých k vysokým místům, a pohleď, kdes necizoložila? Na cestách usazovalas se jim jako Arab na poušti, a poškvrnila jsi země smilstvím svým a nešlechetností svou.
Jeremjáš 3. - 3. A ačkoli zadržáni jsou podzimní dešťové, a deště jarního nebývalo, však čelo ženy nevěstky majíc, nechtělas se styděti.
Jeremjáš 3. - 4. Zdali od nynějšího času volati budeš ke mně: Otče můj, ty jsi vůdce mladosti mé?
Jeremjáš 3. - 5. Zdaliž Bůh držeti bude hněv na věčnost? Zdali chovati jej bude na věky? Aj, mluvíš i pášeš zlé věci, jakž jen můžeš.
Jeremjáš 3. - 6. Tedy řekl mi Hospodin za dnů Joziáše krále: Viděl-lis, co činila zpurná dcera Izraelská? Chodívala na každou horu vysokou, i pod každé dřevo zelené, a tam smilnila.
Jeremjáš 3. - 7. A ačkoli jsem řekl, když ty všecky věci ona činila: Nechť se navrátí ke mně, však se nenavrátila. Načež hleděla zpronevěřilá sestra její, dcera Judská.
Jeremjáš 3. - 8. Pročež vidělo mi se pro ty všecky příčiny, poněvadž cizoložila zpurná dcera Izraelská, propustiti ji, a dáti jí lístek zapuzení jejího. Však se vždy neulekla zpronevěřilá sestra její, dcera Judská, ale šedši, smilnila také sama.
Jeremjáš 3. - 9. I stalo se, že hanebným smilstvím svým poškvrnila země; nebo cizoložila s kamenem i s dřevem.
Jeremjáš 3. - 10. A však s tím se vším neobrátila se ke mně zpronevěřilá sestra její, dcera Judská, celým srdcem svým, ale pokrytě, praví Hospodin.
Jeremjáš 3. - 11. Protož řekl Hospodin ke mně: Ospravedlnila duši svou zpurná dcera Izraelská, více nežli zpronevěřilá Judská.
Jeremjáš 3. - 12. Jdi a volej slovy těmito ku půlnoci, a rci: Navrať se, zpurná dcero Izraelská, dí Hospodin, a neoboří se tvář má zůřivá na vás; nebo já dobrotivý jsem, dí Hospodin, aniž držím hněvu na věčnost.
Jeremjáš 3. - 13. Jen toliko poznej nepravost svou, že jsi od Hospodina Boha svého odstoupila, a sem i tam běhala cestami svými k cizím pod každé dřevo zelené, a hlasu mého neposlouchali jste, dí Hospodin.
Jeremjáš 3. - 14. Navraťte se synové zpurní, dí Hospodin; nebo já jsem manžel váš, a přijmu vás, jednoho z města, a dva z čeledi, abych vás uvedl na Sion.
Jeremjáš 3. - 15. Kdežto dám vám pastýře podlé srdce svého, kteříž pásti vás budou uměle a rozumně.
Jeremjáš 3. - 16. I stane se, když se rozmnožíte a rozplodíte v této zemi za dnů těch, dí Hospodin, že nebudou říkati více: Truhla smlouvy Hospodinovy, aniž jim vstoupí na srdce, aniž zpomenou na ni, ani k ní choditi, aniž bude více u vážnosti.
Jeremjáš 3. - 17. V ten čas nazývati budou Jeruzalém stolicí Hospodinovou, a shromáždí se tam všickni národové ke jménu Hospodinovu do Jeruzaléma, a nebudou choditi více podlé zdání srdce svého zlého.
Jeremjáš 3. - 18. V těch dnech přijdou dům Judský s domem Izraelským, a přiberou se spolu z země půlnoční do země, kterouž jsem v dědictví uvedl otcům vašim;
Jeremjáš 3. - 19. Ač já pravím: Kterakž bych tě počísti mohl mezi syny, a dáti tobě zemi žádostivou, dědictví slavné zástupů pohanských, leč abys mne vzýval, říkaje: Otče můj, a od následování mne abys se neodvracel?
Jeremjáš 3. - 20. Poněvadž jakož žena zpronevěřuje se manželu svému, tak jste se zpronevěřili mně, dome Izraelský, dí Hospodin.
Jeremjáš 3. - 21. Hlas po místech vysokých buď slyšán, pláč pokorné modlitby synů Izraelských. Nebo převrátivše cesty své, zapomněli se na Hospodina Boha svého, řkoucího:
Jeremjáš 3. - 22. Navraťte se, synové zpurní, a uzdravím odvrácení vaše. Rcete: Aj, my jdeme k tobě, nebo ty, Hospodine, jsi Bůh náš.
Jeremjáš 3. - 23. Právě marné jest v pahrbcích a v množství hor doufání; zajisté v Hospodinu Bohu našem jest spasení Izraelovo.
Jeremjáš 3. - 24. Nebo ohavnost ta zžírala práci otců našich od dětinství našeho, bravy jejich i skoty jejich, syny jejich i dcery jejich.
Jeremjáš 3. - 25. Ležíme v hanbě své, a přikrývá nás pohanění naše, že jsme proti Hospodinu Bohu svému hřešili, my i otcové naši, od dětinství svého až do dne tohoto, a neposlouchali jsme hlasu Hospodina Boha svého.
Jeremjáš 4. - 1. Budeš-li se míti navrátiti, Izraeli, dí Hospodin, ke mně se navrať. Nebo odejmeš-li ohavnosti své od tváři mé a nebudeš-li se toulati,
Jeremjáš 4. - 2. A budeš-li přisahati právě, náležitě a spravedlivě, říkaje: Živť jest Hospodin,tedy požehnání dávati sobě v něm budou národové, a v něm se chlubiti.
Jeremjáš 4. - 3. Nebo takto praví Hospodin mužům Judským a Jeruzalémským: Zořte sobě ouhor, a nerozsívejte do trní.
Jeremjáš 4. - 4. Obřežte se Hospodinu, a odejměte neobřízky srdce vašeho, muži Judští a obyvatelé Jeruzalémští, aby nevyšla jako oheň prchlivost má, a nehořela, tak že by nebyl kdo uhasiti, pro nešlechetnost předsevzetí vašich.
Jeremjáš 4. - 5. Oznamte v Judstvu, a v Jeruzalémě ohlaste, a rcete: Trubte trubou v zemi, svolejte a sbeřte lid, a rcete: Shromažďte se, a vejděme do měst hrazených.
Jeremjáš 4. - 6. Vyzdvihněte korouhev na Sionu, zmužile se mějte, nepostávejte; nebo já zlé věci uvedu od půlnoci, a potření veliké.
Jeremjáš 4. - 7. Vychází lev z houště své, a ten, kterýž hubí národy, vyšed z místa svého, táhne, aby obrátil zemi tvou v pustinu, a města tvá aby zbořena byla, tak aby nebylo žádného obyvatele.
Jeremjáš 4. - 8. Protož přepašte se žíněmi, kvělte a naříkejte; nebo není odvrácen hněv prchlivosti Hospodinovy od nás.
Jeremjáš 4. - 9. Stane se zajisté v ten den, dí Hospodin, že zhyne srdce královo a srdce knížat, užasnou se i kněží, a proroci diviti se budou.
Jeremjáš 4. - 10. I řekl jsem: Ach, Panovníče Hospodine, jistě že jsi velice podvedl lid tento, i Jeruzalém, říkaje: Pokoj míti budete, a však pronikl meč až k duši.
Jeremjáš 4. - 11. V ten čas řečeno bude lidu tomuto i Jeruzalému: Vítr tuhý z míst vysokých na poušti jde upřímo na lid můj, ne aby převíval, ani přečišťoval.
Jeremjáš 4. - 12. Vítr silnější než oni přijde mi, nyní já také vypovím jim úsudky.
Jeremjáš 4. - 13. Aj, jako oblakové vystupuje, a jako vicher vozové jeho, rychlejší jsou nežli orlice koni jeho. Běda nám, nebo popléněni jsme.
Jeremjáš 4. - 14. Obmej od nešlechetnosti srdce své, Jeruzaléme, abys vysvobozen byl. Dokudž zůstávati budou u prostřed tebe myšlení marnosti tvé?
Jeremjáš 4. - 15. Nebo hlas oznamujícího přichází od Dan, a toho, kterýž ohlašuje nepravost, s hory Efraim.
Jeremjáš 4. - 16. Připomínejte těmto národům, aj, ohlašujte Jeruzalémským, že strážní táhnou z země daleké, a vydávají proti městům Judským hlas svůj.
Jeremjáš 4. - 17. Jako ti, kteříž hlídají polí, položí se proti němu vůkol; nebo jest mi odporný, dí Hospodin.
Jeremjáš 4. - 18. Cesta tvá a skutkové tvoji to způsobili tobě; toť nešlechetnost tvá, žeť to hořké jest, a že dosahá až do srdce tvého.
Jeremjáš 4. - 19. Ó, střeva má, střeva má, bolest trpím, ó osrdí mé, kormoutí se ve mně srdce mé, nemohuť mlčeti. Nebo hlas trouby slyšíš, duše má, a prokřikování vojenské.
Jeremjáš 4. - 20. Potření za potřením provolává se, popléněna zajisté bude všecka země, náhle popléněni budou stanové moji, v okamžení kortýny mé.
Jeremjáš 4. - 21. Až dokud vídati budu korouhev, slýchati hlas trouby?
Jeremjáš 4. - 22. Nebo bláznivý lid můj nezná mne, synové nemoudří a nerozumní jsou. Moudří jsou k činění zlého, ale činiti dobře neumějí.
Jeremjáš 4. - 23. Hledím-li na zemi, a aj, nesličná jest a prázdná; pakli na nebe, není na něm žádného světla.
Jeremjáš 4. - 24. Hledím-li na hory, a aj, třesou se, a všickni pahrbkové pohybují se.
Jeremjáš 4. - 25. Hledím-li, a aj, není žádného člověka, a všeliké ptactvo nebeské zaletělo.
Jeremjáš 4. - 26. Hledím-li, a aj, pole úrodné jest pouští, a všecka města jeho zbořena jsou od Hospodina a od hněvu prchlivosti jeho.
Jeremjáš 4. - 27. Nebo takto praví Hospodin: Spustne všecka země, a však konce ještě neučiním.
Jeremjáš 4. - 28. Kvíliti bude nad tím země, a zasmuší se na hoře nebe, proto že jsem mluvil, co jsem myslil, a nelituji, aniž se odvrátím od toho.
Jeremjáš 4. - 29. Před hřmotem jezdců a těch, kteříž střílejí z lučiště, uteče všecko město. Vejdou do hustých oblaků, a na skálí vylezou; všecka města opuštěna budou, a žádný nebude bydliti v nich.
Jeremjáš 4. - 30. Ty pak pohubena jsuc, což činiti budeš? Ačkoli obláčíš se v šarlat, ačkoli se ozdobuješ ozdobou zlatou, ačkoli líčíš tvář svou líčidlem, darmo se okrašluješ. Pohrdají tebou frejíři, bezživotí tvého hledají.
Jeremjáš 4. - 31. Nebo slyším hlas jako rodičky, svírání jako té, kteráž po nejprvé ku porodu pracuje, hlas dcery Sionské, ustavičně vzdychající, a lomící rukama svýma, říkající: Běda mně nyní, nebo ustala duše má pro vrahy.
Jeremjáš 5. - 1. Zběhejte ulice Jeruzalémské, pohleďte nyní, a zvězte, a hledejte v ulicích jeho, naleznete-li muže, jest-li kdo, ješto by činil soud, a vyhledával toho, což pravého jest, a odpustím jemu.
Jeremjáš 5. - 2. Ale i když říkají: Živť jest Hospodin, takovým způsobem křivě přisahají.
Jeremjáš 5. - 3. Ó Hospodine, zdaliž oči tvé nepatří na pravdu? Biješ je, ale necítí bolesti; hubíš je, ale nechtí přijímati kázně. Tvrdší jsou tváře jejich než skála, nechtí se navrátiti.
Jeremjáš 5. - 4. I řekl jsem já: Snad tito prostí jsou, nerozumně sobě počínají; nebo nejsou povědomi cesty Hospodinovy, soudu Boha svého.
Jeremjáš 5. - 5. Půjdu aspoň k přednějším, a mluviti budu k nim; nebo oni povědomi jsou cesty Hospodinovy, soudu Boha svého. Ale i ti spolu polámali jho, roztrhali svazky.
Jeremjáš 5. - 6. Protož je podáví lev z lesa, vlk večerní pohubí je, pardus číhati bude u měst jejich. Kdožkoli vyjde z nich, roztrhán bude; nebo mnohá jsou přestoupení jejich, rozmohly se převrácenosti jejich.
Jeremjáš 5. - 7. Kdež jest to, pročež bych měl odpustiti tobě? Synové tvoji opouštějí mne, a přisahají skrze ty, kteříž nejsou bohové. Jakž jsem jen nasytil je, hned cizoloží, a do domu nevěstky houfem se valí.
Jeremjáš 5. - 8. Ráno vstávajíce, jsou jako koni vytylí; každý k ženě bližního svého řehce.
Jeremjáš 5. - 9. Zdaliž pro takové věci nemám navštíviti? dí Hospodin. A zdali nad národem takovým nemá mstíti duše má?
Jeremjáš 5. - 10. Vstupte na zdi jeho, a zkazte je, a nepřestávejte; svrzte štítky zdí jeho, nebo nejsou Hospodinovy.
Jeremjáš 5. - 11. Velice zajisté zpronevěřili se mi dům Izraelský a dům Judský, dí Hospodin.
Jeremjáš 5. - 12. Sčítali klam na Hospodina, a říkali: Není tak, nikoli nepřijde na nás zlé, a meče ani hladu nepocítíme.
Jeremjáš 5. - 13. Ti pak proroci pominou s větrem, a žádného slova není v nich. Takť se stane jim.
Jeremjáš 5. - 14. Protož takto praví Hospodin Bůh zástupů: Proto že tak mluvíte, aj, já způsobím, aby slova tvá v ústech tvých byla jako oheň, a lid tento dřívím, kteréž on zžíře.
Jeremjáš 5. - 15. Aj, já přivedu na vás národ zdaleka, ó dome Izraelský, dí Hospodin, národ silný, národ starodávní, národ, jehož jazyka nebudeš uměti, ani rozuměti, co mluví.
Jeremjáš 5. - 16. Jehož toul jako hrob otevřený, všickni jsou silní.
Jeremjáš 5. - 17. A vytráví obilé tvé a chléb tvůj, požerou syny tvé a dcery tvé, pojí bravy tvé i skot tvůj, pojí vinné kmeny tvé i fíkoví tvé, města tvá hrazená, v nichž ty doufáš, znuzí mečem.
Jeremjáš 5. - 18. A však ani těch časů, dí Hospodin, neučiním s vámi konce.
Jeremjáš 5. - 19. Nebo stane se, když řeknete: Proč nám činí Hospodin Bůh náš všecko toto? že řekneš jim: Jakož jste opustili mne, a sloužili bohům cizozemců v zemi své, tak sloužiti budete cizozemcům v zemi ne své.
Jeremjáš 5. - 20. Oznamtež to v domě Jákobově, a rozhlaste v Judstvu, řkouce:
Jeremjáš 5. - 21. Slyštež nyní toto, lide bláznivý a nesmyslný, kteříž oči mají a nevidí, kteříž uši mají a neslyší:
Jeremjáš 5. - 22. Což se mne nebudete báti? dí Hospodin. Což před oblíčejem mým nebudete se třásti? Kterýž jsem položil písek za cíl moři ustanovením věčným, jehož nepřekračuje. Ačkoli zmítají se, však neodolají, ačkoli zvučí vlnobití jeho, však ho nepřecházejí.
Jeremjáš 5. - 23. Ale lid tento má srdce zarputilé a zpurné, odstoupili a odešli.
Jeremjáš 5. - 24. Ani neřekli v srdci svém: Bojme se již Hospodina Boha našeho, kterýž dává déšť jarní i podzimní časem svým, téhodnů nařízených ke žni ostříhá nám.
Jeremjáš 5. - 25. Nepravostiť vaše překážku činí těm věcem, a hříchové vaši připravují vás o to dobré.
Jeremjáš 5. - 26. Nebo nalézají se v lidu mém bezbožníci; střeže jako čižebníci, kteříž lécejí, stavějí osídla, lidi lapají.
Jeremjáš 5. - 27. Jako klece plná ptáků, tak domové jejich plní jsou lsti. Protož zrostli a zbohatli,
Jeremjáš 5. - 28. Vytylí jsou, lsknou se, nadto umějí se vyhýbati bídám. Pře nesoudí, ani pře sirotka, a však šťastně se jim vede, ačkoli k spravedlnosti chudým nedopomáhají.
Jeremjáš 5. - 29. Zdaliž pro takové věci nemám navštíviti jich? dí Hospodin. Zdali nad národem takovým nemá mstíti duše má?
Jeremjáš 5. - 30. Věc užasnutí hodná a hrozná děje se v zemi této.
Jeremjáš 5. - 31. Proroci prorokují lživě, a kněží panují skrze ně, a lid můj miluje to. Čeho byste pak neučinili naposledy?
Jeremjáš 6. - 1. Shromažďte se, synové Beniaminovi, z prostředku Jeruzaléma, a v Tekoa trubte trubou, a nad Betkarem vyzdvihněte korouhev; nebo viděti zlé od půlnoci, a potření veliké.
Jeremjáš 6. - 2. Panně krásné a rozkošné připodobnil jsem byl dceru Sionskou.
Jeremjáš 6. - 3. Ale přitáhnou k ní pastýři s stády svými, rozbijí proti ní stany vůkol, spase každý místo své.
Jeremjáš 6. - 4. Vyzdvihněte proti ní válku, vstaňte a přitrhněme o poledni. Běda nám, že pomíjí den, že se roztáhli stínové večerní.
Jeremjáš 6. - 5. Vstaňte a přitrhněme v noci, a zkazme paláce její.
Jeremjáš 6. - 6. Takto zajisté praví Hospodin zástupů: Nasekejte dříví, a zdělejte proti Jeruzalému náspy. Toť jest to město, kteréž navštíveno býti musí; což ho koli, jen nátisk jest u prostřed něho.
Jeremjáš 6. - 7. Jakož studnice vypryšťuje vodu svou, tak ono vypryšťuje zlost svou. Nátisk a zhoubu slyšeti v něm před oblíčejem mým ustavičně, bolest i bití.
Jeremjáš 6. - 8. Usmysl sobě, ó Jeruzaléme, aby se neodloučila duše má od tebe, abych tě neobrátil v pustinu, v zemi nebydlitelnou.
Jeremjáš 6. - 9. Takto praví Hospodin zástupů: Jistě paběrovati budou jako vinný kmen ostatek Izraele, říkajíce: Sahej rukou svou jako ten,kterýž víno zbírá do putny.
Jeremjáš 6. - 10. Komuž mluviti budu, a kým osvědčovati, aby slyšeli? Aj, neobřezané jsou uši jejich, tak že nemohou pozorovati; aj, slovo Hospodinovo mají v posměchu, a nemají líbosti v něm.
Jeremjáš 6. - 11. Protož plný jsem prchlivosti Hospodinovy, ustal jsem, drže ji v sobě. Vylita bude i na maličké vně, spolu i na shromáždění mládenců, ovšem pak muž s ženou jat bude, stařec s kmetem.
Jeremjáš 6. - 12. A dostanou se domové jejich jiným, též pole i ženy, když vztáhnu ruku svou na obyvatele této země, dí Hospodin.
Jeremjáš 6. - 13. Od nejmenšího zajisté z nich, až do největšího z nich, všickni napořád vydali se v lakomství, anobrž od proroka až do kněze všickni napořád provodí faleš.
Jeremjáš 6. - 14. A hojí potření dcery lidu mého povrchu, říkajíce: Pokoj, pokoj, ješto není žádného pokoje.
Jeremjáš 6. - 15. Styděli-liž se pak co proto, že ohavnost páchali? Aniž se lid co styděl, aniž jich proroci k zahanbení přivesti uměli. Protož padnou mezi padajícími; v čas, v němž je navštívím, klesnou, praví Hospodin.
Jeremjáš 6. - 16. Když takto říkával Hospodin: Zastavte se na cestách, a pohleďte, a vyptejte se na stezky staré, která jest cesta dobrá, i choďte po ní, a naleznete odpočinutí duši své, tedy říkávali: Nebudeme choditi.
Jeremjáš 6. - 17. Když jsem pak ustanovil nad vámi strážné, řka: Mějtež pozor na zvuk trouby, tedy říkávali: Nebudeme pozorovati.
Jeremjáš 6. - 18. Protož slyšte, ó národové, a poznej, ó shromáždění, co se děje mezi nimi.
Jeremjáš 6. - 19. Slyš, ó země: Aj, já uvedu zlé na lid tento, ovoce myšlení jejich, proto že nepozorují slov mých, ani zákona mého, ale jím pohrdají.
Jeremjáš 6. - 20. K čemuž mi kadidlo z Sáby přichází, a vonná třtina výborná z země daleké? Zápalů vašich nelibuji sobě, aniž oběti vaše jsou mi příjemné.
Jeremjáš 6. - 21. Protož takto praví Hospodin: Aj, já nakladu lidu tomuto úrazů, a zurážejí se o ně otcové, tolikéž i synové, soused i bližní jeho, a zahynou.
Jeremjáš 6. - 22. Takto praví Hospodin: Aj, lid přitáhne z země půlnoční, a národ veliký povstane od končin země.
Jeremjáš 6. - 23. Lučiště i kopí pochytí, každý ukrutný bude, a neslitují se. Hlas jejich jako moře zvučeti bude, a na koních jezditi budou, zšikovaní jako muž k boji, proti tobě, ó dcero Sionská.
Jeremjáš 6. - 24. Jakž uslyšíme pověst o něm, opadnou ruce naše; ssoužení zachvátí nás, a bolest jako rodičku.
Jeremjáš 6. - 25. Nevycházejte na pole, a na cestu nechoďte; nebo meč nepřítele a strach jest vůkol.
Jeremjáš 6. - 26. Ó dcero lidu mého, přepaš se žíní, a válej se v popele. Vydej se v kvílení, jako po synu jednorozeném, v kvílení přehořké; nebo náhle přitáhne zhoubce na nás.
Jeremjáš 6. - 27. Dal jsem tě za věži v lidu tvém, a za baštu, abys spatřoval a zkušoval cesty jejich.
Jeremjáš 6. - 28. Všickni jsou z zarputilých nejzarputilejší, chodí jako utrhač, jsou ocel a železo, všickni napořád zhoubcové jsou.
Jeremjáš 6. - 29. Prahnou měchy, od ohně mizí olovo, nadarmo ustavičně přepaluje zlatník; nebo zlé věci nemohou býti odděleny.
Jeremjáš 6. - 30. Stříbrem falešným nazovou je, nebo Hospodin zavrhl je.
Jeremjáš 7. - 1. Slovo, kteréž se stalo k Jeremiášovi od Hospodina, řkoucí:
Jeremjáš 7. - 2. Postav se v braně domu Hospodinova, a ohlašuj tam slovo toto, a rci: Slyšte slovo Hospodinovo všickni Judští, kteříž vcházíte do bran těchto, abyste se klaněli Hospodinu.
Jeremjáš 7. - 3. Takto praví Hospodin zástupů, Bůh Izraelský: Polepšte cest svých i předsevzetí svých, a způsobím to, abyste bydlili na místě tomto.
Jeremjáš 7. - 4. Neskládejte naděje své v slovích lživých, říkajíce: Chrám Hospodinův, chrám Hospodinův, chrám Hospodinův jest.
Jeremjáš 7. - 5. Ale jestliže všelijak polepšíte cest svých, a předsevzetí svých, jestliže spravedlivě soud konati budete mezi mužem a mezi bližním jeho;
Jeremjáš 7. - 6. Přichozího, sirotka a vdovy neutisknete, a krve nevinné nevylejete na místě tomto, a za bohy cizími nebudete-li choditi k svému zlému:
Jeremjáš 7. - 7. Tedy způsobím, abyste bydlili na místě tomto, v zemi, kterouž jsem dal otcům vašim, od věků až na věky.
Jeremjáš 7. - 8. Aj, vy skládáte naději svou v slovích lživých, kteráž neprospívají.
Jeremjáš 7. - 9. Zdaliž kradouce, mordujíce a cizoložíce i křivě přisahajíce a kadíce Bálovi; též chodíce za bohy cizími, jichž neznáte,
Jeremjáš 7. - 10. Předce choditi a postavovati se budete před oblíčejem mým v domě tomto, kterýž nazván jest od jména mého, a říkati: Vyproštěni jsme, abyste páchali ty všecky ohavnosti?
Jeremjáš 7. - 11. Což peleší lotrovskou jest dům tento před očima vašima, kterýž nazván jest od jména mého? Aj, takéť já vidím, dí Hospodin.
Jeremjáš 7. - 12. Ale jděte aspoň na místo mé, kteréž bylo v Sílo, kdež jsem byl způsobil příbytek jménu svému z počátku, a vizte, co jsem učinil jemu pro nešlechetnost lidu svého Izraelského.
Jeremjáš 7. - 13. Protož nyní, že činíte všecky skutky tyto, dí Hospodin, a když mluvím k vám, ráno vstávaje, a to ustavičně, tedy neposloucháte, a když volám na vás, tedy neozýváte se:
Jeremjáš 7. - 14. Protož učiním domu tomuto, kterýž nazván jest od jména mého, v němž vy doufáte, i místu tomuto, kteréž jsem dal vám a otcům vašim, jako jsem učinil Sílo;
Jeremjáš 7. - 15. A zavrhu vás od tváři své, jako jsem zavrhl bratří vaše, všecko símě Efraimovo.
Jeremjáš 7. - 16. Ty tedy nemodl se za lid tento, aniž pozdvihuj za ně hlasu a modlitby, aniž se přimlouvej ke mně; nebo tě nikoli nevyslyším.
Jeremjáš 7. - 17. Zdaliž sám nevidíš, co oni činí v městech Judských a po ulicích Jeruzalémských?
Jeremjáš 7. - 18. Synové zbírají dříví, a otcové zaněcují oheň, ženy pak zadělávají těsto, aby pekly koláče tvoru nebeskému, a obětovali oběti mokré bohům cizím, aby mne popouzeli.
Jeremjáš 7. - 19. Zdaliž to proti mně jest, že mne oni popouzejí? dí Hospodin. Zdali není proti nim k zahanbení tváři jejich?
Jeremjáš 7. - 20. Pročež takto praví Panovník Hospodin: Aj, hněv můj a prchlivost má vylita bude na místo toto, na lidi i na hovada, i na dříví polní, i na úrody země, a hořeti bude, tak že neuhasne.
Jeremjáš 7. - 21. Takto praví Hospodin zástupů, Bůh Izraelský: Zápaly své přidejte k obětem svým, a jezte maso.
Jeremjáš 7. - 22. Nebo jsem nemluvil s otci vašimi, aniž jsem přikázal jim v ten den, v kterýž jsem je vyvedl z země Egyptské, o zápalích a obětech.
Jeremjáš 7. - 23. Ale toto přikázal jsem jim, řka: Poslouchejte hlasu mého, a budu vaším Bohem, a vy budete mým lidem, a choďte po vší cestě, kterouž jsem vám přikázal, aby vám dobře bylo.
Jeremjáš 7. - 24. Však neposlechli, aniž naklonili ucha svého, ale chodili po radách, a podlé zdání srdce svého zlého. Obrátili se ke mně hřbetem a ne tváří svou.
Jeremjáš 7. - 25. Od toho času, jakž vyšli otcové vaši z země Egyptské, až do tohoto dne posílal jsem k vám všecky služebníky své proroky, každý den ráno vstávaje, a to ustavičně.
Jeremjáš 7. - 26. Však neposlechli mne, aniž naklonili ucha svého, ale zatvrdivše šíji svou, hůře činili nežli otcové jejich.
Jeremjáš 7. - 27. Když jim mluvíš všecka slova tato, ani tebe neposlouchají, a když voláš na ně, neohlašují se tobě.
Jeremjáš 7. - 28. Protož rciž jim: Tento jest národ, kteříž neposlouchají hlasu Hospodina Boha svého, aniž přijímají naučení. Zhynula pravda, a vymizela z úst jejich.
Jeremjáš 7. - 29. Ohol vlasy své a zavrz, a naříkej hlasem na místech vysokých; nebo zavrhl Hospodin a opustil rodinu, na kterouž se velmi hněvá.
Jeremjáš 7. - 30. Činili zajisté synové Judovi, což zlého jest před očima mýma, dí Hospodin. Nastavěli ohavností svých v domě tom, kterýž nazván jest od jména mého, aby poškvrnili jej.
Jeremjáš 7. - 31. Nadto vzdělali výsosti Tofet, kteréž jest v údolí syna Hinnom, aby pálili syny své i dcery své ohněm, čehož jsem nepřikázal, aniž vstoupilo na srdce mé.
Jeremjáš 7. - 32. Protož aj, dnové jdou, dí Hospodin, kdyžto nebude slouti více Tofet, ani údolí syna Hinnom, ale údolí mordu, a pochovávati budou v Tofet, nebo nebude dostávati místa.
Jeremjáš 7. - 33. I budou mrtvá těla lidu tohoto za pokrm ptactvu nebeskému a šelmám zemským, a nebude žádného, kdo by odstrašil.
Jeremjáš 7. - 34. Způsobím také, aby přestal v městech Judských a v ulicích Jeruzalémských hlas radosti a hlas veselé, hlas ženicha a hlas nevěsty; nebo pustinou učiněna bude země.
Jeremjáš 8. - 1. V ten čas, dí Hospodin, vyberou kosti králů Judských, i kosti knížat jejich, i kosti kněží, i kosti proroků, ano i kosti obyvatelů Jeruzalémských z hrobů jejich,
Jeremjáš 8. - 2. A rozmecí je proti slunci a měsíci, i proti všemu vojsku nebeskému, kteréž milují, a kterýmž slouží, a za kterýmiž chodí, a kterýchž hledají, a kterýmž se klanějí. Nebudou sebrány, ani pochovány, budou místo hnoje na svrchku země.
Jeremjáš 8. - 3. I bude žádostivější smrt nežli život všechněm ostatkům těm, kteříž pozůstanou z rodiny této nešlechetné na všech místech, kdež by koli pozůstali, tam kamž je zaženu, dí Hospodin zástupů.
Jeremjáš 8. - 4. Protož díš jim: Takto praví Hospodin: Tak-liž padli, aby nemohli povstati? Tak-liž se odvrátil, aby se nemohl zase navrátiti?
Jeremjáš 8. - 5. Proč se odvrátil lid tento Jeruzalemský odvrácením věčným? Chytají se lsti, a nechtí se navrátiti.
Jeremjáš 8. - 6. Pozoroval jsem a poslouchal. Nemluví, což pravého jest; není, kdo by želel zlosti své, říkaje: Což jsem učinil? Každý obrácen jest k běhu svému jako kůň, kterýž prudce běží k boji.
Jeremjáš 8. - 7. Ješto čáp u povětří zná nařízené časy své, a hrdlička i řeřáb i vlaštovice šetří času příletu svého, lid pak můj nezná soudu Hospodinova.
Jeremjáš 8. - 8. Jakž můžete říci: Moudří jsme a zákon Hospodinův máme? Aj, jistě nadarmo dělá písař péro, nadarmo jsou v zákoně zběhlí.
Jeremjáš 8. - 9. Kohož zahanbili ti moudří? Kdo jsou předěšeni a jati? Aj, slovem Hospodinovým pohrdají, jakáž tedy jest moudrost jejich?
Jeremjáš 8. - 10. A protož dám ženy jejich jiným, pole jejich těm, kteříž by je opanovali; nebo od nejmenšího až do největšího všickni napořád vydali se v lakomství, od proroka až do kněze všickni napořád provodí faleš.
Jeremjáš 8. - 11. Nebo hojí potření dcery lidu mého po vrchu, říkajíce: Pokoj, pokoj, ješto není žádného pokoje.
Jeremjáš 8. - 12. Jsou-liž zahanbováni, proto že ohavnost páchali? Ba ani se co ustydli, ani zahanbiti uměli. Protož padnou, když oni padati budou; v čas, v němž je navštívím, klesnou, praví Hospodin.
Jeremjáš 8. - 13. Do konce vykořením je, dí Hospodin. Nebude žádného hroznu na vinném kmenu, ani žádných fíků na fíku, ano i list sprchne, a což dám jim, odjato bude.
Jeremjáš 8. - 14. Proč my tu sedíme? Shromažďte se, a vejděme do měst hrazených, a odpočineme tam. Ale Hospodin Bůh náš káže odpočívati nám, když vodou jedovatou napojí nás, proto že jsme hřešili proti Hospodinu.
Jeremjáš 8. - 15. Čekej pokoje, ale nic dobrého, času uzdravení, ale aj, hrůza.
Jeremjáš 8. - 16. Od Dan slyšeti frkání koní jeho, od hlasu prokřikování silných jeho všecka země se třese, kteříž táhnou, aby zžírali zemi i všecko, což jest na ní, město i ty, kteříž bydlejí v něm.
Jeremjáš 8. - 17. Nebo aj, já pošli na vás hady nejjedovatější, proti nimž nic neprospívá zaklínání, a štípati vás budou, dí Hospodin.
Jeremjáš 8. - 18. Srdce mé ve mně, kteréž by mne mělo občerstvovati v zármutku, mdlé jest.
Jeremjáš 8. - 19. Aj, hlas křiku dcery lidu mého z země velmi daleké: Zdali Hospodina není na Sionu? Zdali krále jeho není na něm? Proč mne popouzeli rytinami svými, marnostmi cizozemců?
Jeremjáš 8. - 20. Pominula žeň, dokonalo se léto, a my nejsme vyproštěni.
Jeremjáš 8. - 21. Pro potření dcery lidu mého potřín jsem, smutek nesu, užasnutí podjalo mne.
Jeremjáš 8. - 22. Což není žádného lékařství v Galád? Což není žádného lékaře tam? Proč tedy není zhojena dcera lidu mého?
Jeremjáš 9. - 1. Ó kdo mi to dá, aby hlava má byla vodou, a oči mé pramenem slzí, abych dnem i nocí oplakati mohl zmordovaných dcerky lidu svého.
Jeremjáš 9. - 2. Ó kdo mne postaví na poušti v hospodě pocestných, abych opustil lid svůj, a odešel od nich; nebo všickni jsou cizoložníci, zběř zpronevěřilých,
Jeremjáš 9. - 3. A natahují jazyka svého ke lži jako lučiště své. Zmocnili se na zemi, ale ne k pravdě; nebo ze zlého ve zlé jdou, a mne neznají, praví Hospodin.
Jeremjáš 9. - 4. Každý střez se bližního svého, a ne každému bratru se dověřuj; nebo každý bratr hledí všelijak podtrhnouti, a každý bližní jako utrhač chodí.
Jeremjáš 9. - 5. A jeden každý bližního svého oklamává, a pravdy nemluví; učí jazyk svůj mluviti lež, neprávě činíce, ustávají.
Jeremjáš 9. - 6. Tvůj byt jest u prostřed lidu přelstivého; pro lest nechtějí mne poznati, dí Hospodin.
Jeremjáš 9. - 7. Z té příčiny takto praví Hospodin zástupů: Aj, já přeháněje, pruboval jsem je. Jakž tedy již naložiti mám s dcerou lidu svého?
Jeremjáš 9. - 8. Střela zabíjející jest jazyk jejich, lest mluví. Ústy svými pokojně s bližním svým mluví, ale v srdci svém skládá úklady své.
Jeremjáš 9. - 9. Zdali pro takové věci nemám jich navštíviti? dí Hospodin. Zdaliž nad národem takovým nemá mstíti duše má?
Jeremjáš 9. - 10. Pro tyto hory dám se v pláč a v naříkání, a pro pastviště, kteráž jsou na poušti, v kvílení; nebo popálena budou, tak že nebude žádného, kdo by skrze ně šel, aniž bude slyšán hlas dobytka. Od ptactva nebeského až do hovada všecko se odbéře a odejde.
Jeremjáš 9. - 11. A obrátím Jeruzalém v hromady, příbytek draků, a města Judská obrátím v pustinu, tak že nebude obyvatele.
Jeremjáš 9. - 12. Kdo jest ten muž moudrý, ješto by rozuměl tomu? A k komu mluvila ústa Hospodinova, ješto by oznamoval to, proč zahynouti má tato země, a vypálena býti jako poušť, tak aby nebylo, kdo by skrze ni šel?
Jeremjáš 9. - 13. Nebo praví Hospodin: Proto že opustili zákon můj, kterýž jsem jim předložil, a neposlouchali hlasu mého, aniž chodili za ním,
Jeremjáš 9. - 14. Ale chodili za myšlénkami srdce svého a za Báli, čemuž je naučili otcové jejich:
Jeremjáš 9. - 15. Protož takto praví Hospodin zástupů, Bůh Izraelský: Aj, já nakrmím je, totiž lid tento, pelynkem, a napojím je vodou jedovatou.
Jeremjáš 9. - 16. Nebo rozptýlím je mezi národy,kterýchž neznali oni, ani otcové jejich, a posílati budu za nimi meč, až je do konce vyhladím.
Jeremjáš 9. - 17. Takto praví Hospodin zástupů: Pilně považte, a svolejte ty, kteréž naříkávají, ať přijdou, a k těm, kteréž jsou vycvičené, pošlete, aby přišly.
Jeremjáš 9. - 18. Nechť pospíší, a dadí se nad námi v naříkání, aby slzy tekly z očí našich, a víčka naše oplývala vodou.
Jeremjáš 9. - 19. Hlas zajisté naříkání slyšeti z Siona: Jak jsme pohubeni! Stydíme se náramně, že jsme ztratili zemi, že boří příbytky naše.
Jeremjáš 9. - 20. Anobrž slyšte, ženy, slovo Hospodinovo, a nechť přijme ucho vaše slovo úst jeho, abyste učily dcerky své naříkání, a jedna každá tovaryšku svou kvílení.
Jeremjáš 9. - 21. Nebo vlezla smrt okny našimi, vešla na paláce naše, aby vyhubila děti z rynků a mládence z ulic.
Jeremjáš 9. - 22. (Mluv i to: Takto dí Hospodin:) A padla mrtvá těla lidská jako hnůj po poli, a jako snopové za žencem, a není žádného, kdo by pochoval.
Jeremjáš 9. - 23. Takto praví Hospodin: Nechlub se moudrý v moudrosti své, ani se chlub silný v síle své, aniž se chlub bohatý v bohatství svém.
Jeremjáš 9. - 24. Ale v tom nechť se chlubí, kdo se chlubí, že rozumí a zná mne, že já jsem Hospodin, kterýž činím milosrdenství, soud i spravedlnost na zemi; nebo v těch věcech líbost mám, dí Hospodin.
Jeremjáš 9. - 25. Aj, dnové jdou, praví Hospodin, v nichž navštívím každého, obřezaného i neobřezaného,
Jeremjáš 9. - 26. Egyptské i Judské, a Idumejské i Ammonitské, a Moábské, i všecky, kteříž v nejzadnějším koutě bydlí na poušti. Nebo ti všickni národové jsou neobřezaní, tolikéž všecken dům Izraelský jest neobřezaného srdce.
Jeremjáš 10. - 1. Slyšte slovo toto, kteréž mluví k vám Hospodin, ó dome Izraelský.
Jeremjáš 10. - 2. Takto praví Hospodin: Cestě pohanů neučte se, aniž se znamení nebeských děste, neboť se jich děsí pohané.
Jeremjáš 10. - 3. Ustanovení zajisté těch národů jsou pouhá marnost. Nebo setna dřevo sekerou v lese, dílo rukou řemeslníka,
Jeremjáš 10. - 4. Stříbrem a zlatem ozdobí je, hřebíky a kladivy utvrzují je, aby se neviklalo.
Jeremjáš 10. - 5. Jsou jako palmový špalek tvrdý, ani nemluví; nošeni býti musejí, nebo choditi nemohou. Nebojtež se jich, nebo zle učiniti nemohou, aniž také dobře učiniti mohou.
Jeremjáš 10. - 6. Z nichž není žádného tobě podobného, ó Hospodine; veliký jsi, i jméno tvé veliké jest v moci.
Jeremjáš 10. - 7. Kdož by se nebál tebe, králi národů? Na tebeť zajisté to sluší, poněvadž mezi všemi mudrci národů, i ve všem království jejich nikdá nebylo podobného tobě.
Jeremjáš 10. - 8. A však ze spolka zhlupěli, a blázni jsou; z dřeva učiti se jest pouhá marnost.
Jeremjáš 10. - 9. Stříbro tažené z zámoří přivážíno bývá, a zlato z Ufaz, dílo řemeslníka a rukou zlatníka; z postavce modrého a šarlatový jest oděv jejich, všecko to jest dílo umělých.
Jeremjáš 10. - 10. Ale Hospodin jest Bůh pravý, jest Bůh živý a král věčný, před jehož prchlivostí země se třese, aniž mohou snésti národové rozhněvání jeho.
Jeremjáš 10. - 11. (Takto říkejte jim: Bohové ti, kteříž nebe ani země neučinili, nechť zahynou z země, a nechť jich není pod nebem.)
Jeremjáš 10. - 12. Kterýž učinil zemi mocí svou, kterýž utvrdil okršlek světa moudrostí svou, a opatrností svou roztáhl nebesa.
Jeremjáš 10. - 13. Kterýžto když vydává hlas, ječení vod bývá na nebi, a kterýž působí to, aby vystupovaly páry od kraje země, blýskání s deštěm přivodí, a vyvodí vítr z pokladů svých.
Jeremjáš 10. - 14. Tak zhlupěl každý člověk, že nezná toho, že zahanben bývá každý zlatník pro rytinu; nebo slitina jeho jest faleš, a není ducha v nich.
Jeremjáš 10. - 15. Marnost jsou a dílo podvodů; v čas, v němž je navštívím, zahynou.
Jeremjáš 10. - 16. Neníť podobný těmto díl Jákobův, nebo on jest stvořitel všeho; Izrael tolikéž jest pokolení dědictví toho, jehož jméno jest Hospodin zástupů.
Jeremjáš 10. - 17. Sbeř z země koupi svou, ty kteráž bydlíš v pevnosti této.
Jeremjáš 10. - 18. Nebo takto praví Hospodin: Aj, já vyhodím z praku obyvatele země této pojednou, a ssoužím je, aby shledali toto:
Jeremjáš 10. - 19. Běda mně pro setření mé, přebolestná jest rána má, ješto jsem já byl řekl: Jistě tuto nemoc budu moci snésti.
Jeremjáš 10. - 20. Stan můj popléněn jest, a všickni provazové moji potrháni jsou. Synové moji odebrali se ode mne, a není žádného; není žádného, kdo by více rozbíjel stan můj, a roztáhl kortýny mé.
Jeremjáš 10. - 21. Nebo zhlupěli pastýři, a Hospodina se nedotazovali; protož nevede se jim šťastně, a všecko stádo pastvy jejich rozptýleno jest.
Jeremjáš 10. - 22. Aj, pověst jistá přichází, a pohnutí veliké z země půlnoční, aby obrácena byla města Judská v pustinu a v příbytek draků.
Jeremjáš 10. - 23. Vím, Hospodine, že není v moci člověka cesta jeho, aniž jest v moci muže toho, kterýž chodí, aby spravoval krok svůj.
Jeremjáš 10. - 24. Kárej mne, Hospodine, však milostivě, ne v hněvě svém, abys nesetřel mne.
Jeremjáš 10. - 25. Vylí hněv svůj na ty národy, kteříž tebe neznají, a na rodiny, kteréž jména tvého nevzývají; nebo zžírají Jákoba, a tak zžírají jej, aby jej všeho sežrali, a obydlí jeho v poustku obrátili.
Jeremjáš 11. - 1. Slovo, kteréž se stalo k Jeremiášovi od Hospodina, řkoucí:
Jeremjáš 11. - 2. Slyšte slova smlouvy této, kteráž byste mluvili mužům Judským, a obyvatelům Jeruzalémským,
Jeremjáš 11. - 3. A rci jim: Takto praví Hospodin Bůh Izraelský: Zlořečený ten člověk, kterýž by neposlechl slov smlouvy této,
Jeremjáš 11. - 4. Kterouž jsem vydal otcům vašim tehdáž, když jsem je vyvedl z země Egyptské, z peci železné, řka: Poslouchejte hlasu mého, a čiňte to všecko, tak jakž přikazuji vám, i budete lidem mým, a já budu Bohem vaším,
Jeremjáš 11. - 5. Abych splnil přísahu, kterouž jsem učinil otcům vašim, že jim dám zemi oplývající mlékem a strdí, jakž dnešní den jest. Jemuž odpověděv, řekl jsem: Amen, Hospodine.
Jeremjáš 11. - 6. Potom řekl mi Hospodin: Ohlašuj všecka slova tato po městech Judských, a po ulicích Jeruzalémských, řka: Slyšte slova smlouvy této, a čiňte je.
Jeremjáš 11. - 7. Nebo častokrát osvědčoval jsem se otcům vašim, od toho dne, jakž jsem je vyvedl z země Egyptské, až do dne tohoto; ráno přivstávaje a osvědčuje se, říkával jsem: Poslouchejte hlasu mého.
Jeremjáš 11. - 8. Ale neposlouchali, aniž naklonili ucha svého, nýbrž chodil jeden každý po zdání srdce svého zlého. Pročež uvedl jsem na ně všecka slova smlouvy této, kterouž jsem přikázal plniti, ale neplnili.
Jeremjáš 11. - 9. Tehdy řekl mi Hospodin: Nalézá se spiknutí mezi muži Judskými, a mezi obyvateli Jeruzalémskými.
Jeremjáš 11. - 10. Obrátili se k nepravostem otců svých starých, kteříž nechtěli poslouchati slov mých. Tolikéž tito chodí za bohy cizími, sloužíce jim; dům Izraelský a dům Judský zrušili smlouvu mou, kterouž jsem učinil s otci jejich.
Jeremjáš 11. - 11. Protož takto praví Hospodin: Aj, já uvedu na ně zlé, z něhož nebudou moci vyjíti. By pak volali ke mně, nevyslyším jich.
Jeremjáš 11. - 12. I půjdou města Judská i obyvatelé Jeruzalémští, a budou volati k bohům těm, kterýmž kadí, ale nikoli nevysvobodí jich v čas bídy jejich,
Jeremjáš 11. - 13. Ačkoli podlé počtu měst máš bohy své, ó Judo, a podlé počtu ulic Jeruzalémských nastavěli jste oltářů ohavnosti té, oltářů, na nichž byste kadili Bálovi.
Jeremjáš 11. - 14. Protož ty nemodl se za lid tento, aniž pozdvihuj za ně hlasu a modlitby; neboť nikoli nevyslyším jich v ten čas, když by volali ke mně příčinou svého zlého.
Jeremjáš 11. - 15. Co jest milému mému do mého domu, poněvadž nestydatě páše nešlechetnosti s mnohými, a oběti svaté odešly od tebe, a že v zlosti své pléšeš?
Jeremjáš 11. - 16. Byltě Hospodin nazval jméno tvé olivou zelenající se, pěknou pro ovoce ušlechtilé, ale s zvukem bouře veliké zapálí ji s hůry, když polámí ratolesti její.
Jeremjáš 11. - 17. Nebo Hospodin zástupů, kterýž tě byl štípil, vyřkl zlé proti tobě, pro nešlechetnost domu Izraelského a domu Judského, kterouž mezi sebou páchali, aby mne popouzeli, kadíce Bálovi.
Jeremjáš 11. - 18. Hospodin zajisté oznámil mi, i dověděl jsem se. Tehdáž jsi mi ukázal předsevzetí jejich,
Jeremjáš 11. - 19. Když jsem já byl jako beránek a volček, kterýž veden bývá k zabití. Nebo nevěděl jsem, by proti mně rady skládali: Zkazme strom s ovocem jeho, a vyhlaďme jej z země živých, aby jméno jeho nebylo připomínáno více.
Jeremjáš 11. - 20. Ale ó Hospodine zástupů, soudce spravedlivý, kterýž zkušuješ ledví i srdce, nechť se podívám na pomstu tvou nad nimi; nebo jsem tobě zjevil při svou.
Jeremjáš 11. - 21. Protož takto praví Hospodin o Anatotských, kteříž hledají bezživotí tvého, říkajíce: Neprorokuj ve jménu Hospodinovu, abys neumřel v ruce naší:
Jeremjáš 11. - 22. Protož takto praví Hospodin zástupů: Aj, já navštívím je. Mládenci zbiti budou mečem, synové jejich i dcery jejich zemrou hladem,
Jeremjáš 11. - 23. A nebudou míti potomků, když uvedu zlé na Anatotské, času toho, v němž je navštívím.
Jeremjáš 12. - 1. Spravedlivý zůstaneš, Hospodine, povedu-li odpor proti tobě, a však o soudech tvých mluviti budu s tebou. Proč se cestě bezbožníků šťastně vede? Mají pokoj všickni, kteříž se pyšně zpronevěřili.
Jeremjáš 12. - 2. Štěpuješ je, ano i vkořeňují se; rostou, ano i ovoce nesou ti, jejichžto úst blízko jsi, ale daleko od ledví jejich.
Jeremjáš 12. - 3. Ale ty, Hospodine, znáš mne, prohlédáš mne, a zkusils srdce mého, že s tebou jest, onyno pak táhneš jako ovce k zabíjení, a připravuješ je ke dni zabití.
Jeremjáš 12. - 4. Dokudž by žalostila země, a bylina všeho pole svadla pro zlost přebývajících v ní, a hynulo každé hovado i ptactvo? Nebo říkají: Nevidíť Bůh skončení našeho.
Jeremjáš 12. - 5. Poněvadž tebe s pěšími běžícího k ustání přivodí, kterakž bys tedy stačil při koních? A poněvadž v zemi pokojné, jíž jsi se dověřil, ustáváš, což pak spravíš při tom zdutém Jordánu?
Jeremjáš 12. - 6. Nebo i bratří tvoji i dům otce tvého zpronevěřili se tobě, a ti také povolávají za tebou plnými ústy. Nevěř jim, byť pak mluvili s tebou přátelsky.
Jeremjáš 12. - 7. Opustil jsem dům svůj, zavrhl jsem dědictví své, dal jsem to, což velice milovala duše má, v ruce nepřátel jeho.
Jeremjáš 12. - 8. Učiněno jest mi dědictví mé podobné lvu v lese, vydává proti mně hlas svůj, pročež ho nenávidím.
Jeremjáš 12. - 9. A což ptákem dravým jest mi dědictví mé? Což ptactvo vůkol bude proti němu? Jdětež nu, shromažďte se všecka zvířata polní, sejděte se k jídlu.
Jeremjáš 12. - 10. Mnozí pastýři zkazí vinici mou, pošlapají podíl můj, podíl mně velmi milý obrátí v poušť nejhroznější,
Jeremjáš 12. - 11. Obrátí jej v pustinu. Kvíliti bude, spustošen jsa ode mne; spustne všecka tato země, nebo není žádného, kdo by to v srdci skládal.
Jeremjáš 12. - 12. Na všecka místa vysoká po poušti potáhnou zhoubcové, meč zajisté Hospodinův zžíře od jednoho kraje země až do druhého, nebude míti pokoje žádné tělo.
Jeremjáš 12. - 13. Nasejí pšenice, ale trní žíti budou; bolestně to ponesou, že užitku nevezmou, a styděti se budou za úrody své pro prchlivost hněvu Hospodinova.
Jeremjáš 12. - 14. Takto praví Hospodin o všech mých sousedech zlých, jenž se dotýkají dědictví, kteréž jsem uvedl v dědictví lidu svému Izraelskému: Aj, já vypléním je z země jejich, když dům Judský vypléním z prostředku jejich.
Jeremjáš 12. - 15. Stane se však, když je vypléním, že se navrátím a smiluji se nad nimi, a přivedu zase jednoho každého z nich k dědictví jeho, a jednoho každého do země jeho.
Jeremjáš 12. - 16. Stane se také, jestliže by se pilně učili cestám lidu mého, a přisahali by ve jménu mém, říkajíce: Živť jest Hospodin, jakž oni učívali lid můj přisahati skrze Bále, že vzděláni budou u prostřed lidu mého.
Jeremjáš 12. - 17. Jestliže by pak neposlouchali, tedy pléniti budu národ ten ustavičně a hubiti, dí Hospodin.
Jeremjáš 13. - 1. Takto řekl Hospodin ke mně: Jdi a zjednej sobě pás lněný, a opaš jím bedra svá, do vody pak nedávej ho.
Jeremjáš 13. - 2. Tedy zjednal jsem ten pás podlé slova Hospodinova, a opásal jsem bedra svá.
Jeremjáš 13. - 3. Potom stalo se slovo Hospodinovo ke mně podruhé, řkoucí:
Jeremjáš 13. - 4. Vezmi ten pás, kterýž jsi zjednal, kterýž jest na bedrách tvých, a vstana, jdi k Eufrates, a skrej jej tam do díry skalní.
Jeremjáš 13. - 5. I šel jsem, a skryl jsem jej u Eufrates, jakž mi byl přikázal Hospodin.
Jeremjáš 13. - 6. Stalo se pak po přeběhnutí dnů mnohých, že řekl Hospodin ke mně: Vstana, jdi k Eufrates, a vezmi odtud ten pás, kterýžť jsem přikázal skrýti tam.
Jeremjáš 13. - 7. I šel jsem k Eufrates, a vykopav, vzal jsem ten pás z místa toho, kdež jsem jej byl skryl. A aj, zkažený byl ten pás, aniž se k čemu hodil.
Jeremjáš 13. - 8. Tehdy stalo se slovo Hospodinovo ke mně, řkoucí:
Jeremjáš 13. - 9. Takto praví Hospodin: Takť zkazím pýchu Judských i pýchu Jeruzalémských velikou.
Jeremjáš 13. - 10. Lidu toho přenešlechetného, kteříž nechtí poslouchati slov mých, kteříž chodí podlé zdání srdce svého, a chodí za bohy cizími, sloužíce jim, a klanějíce se jim. I bude podoben pasu tomu, kterýž se nehodí k ničemu.
Jeremjáš 13. - 11. Nebo jakož se drží pás na bedrách muže, tak jsem byl připojil k sobě všecken dům Izraelský i všecken dům Judský, dí Hospodin, aby byli lidem mým, a to k slávě, a k chvále, i k ozdobě, ale nebyli poslušni.
Jeremjáš 13. - 12. Protož rci jim slovo toto: Takto praví Hospodin Bůh Izraelský: Všeliká nádoba vinná naplňována bývá vínem. Kdyžť pak řeknou: Zdaliž nevíme dobře, že všeliká nádoba vinná naplňována bývá vínem?
Jeremjáš 13. - 13. I díš jim: Takto praví Hospodin: Aj, já naplním všecky obyvatele země této i krále, kteříž sedí místo Davida na stolici jeho, i kněží i proroky, a tolikéž všecky obyvatele Jeruzalémské opilstvím,
Jeremjáš 13. - 14. A rozrazím jednoho o druhého, jakož otce, tak také syny, dí Hospodin. Nebudu šanovati, aniž odpustím, aniž se smiluji, abych zkaziti jich neměl.
Jeremjáš 13. - 15. Poslouchejte a ušima pozorujte, nepovyšujte se, neboť Hospodin mluví.
Jeremjáš 13. - 16. Dejte Hospodinu Bohu svému čest, dřív než by tmu uvedl, a dříve nežli by se zurážely nohy vaše o hory tmavé. I čekali byste světla, ale obrátil by je v stín smrti, proměnil by je v mrákotu.
Jeremjáš 13. - 17. Jestliže pak toho neuposlechnete, v skrýších plakati bude duše má pro pýchu vaši, a náramně kvíliti bude. Potekou, pravím, z očí mých slzy, nebo zajato bude stádce Hospodinovo.
Jeremjáš 13. - 18. Rci králi i královně: Seďte na zemi; nebo odjata bude přednost vaše, koruna ozdoby vaší.
Jeremjáš 13. - 19. Města polední uzavírána budou, tak že nebude žádného, kdo by otevříti mohl. Zastěhováno bude všecko Judstvo, zastěhováno bude docela.
Jeremjáš 13. - 20. Pozdvihněte očí svých, a vizte ty, kteříž táhnou od půlnoci. Kdež jest to stádo, kteréžť dáno bylo, stádce ozdoby tvé?
Jeremjáš 13. - 21. Co díš, když tě navštíví, ještos ty naučila je, aby byli nad tebou vůdcové přední? Zdaliž bolesti tebe nezachvátí jako ženu rodící?
Jeremjáš 13. - 22. Díš-li v srdci svém: Proč by mne to potkati mělo? Pro množství nepravosti tvé odkryti budou podolkové tvoji, násilně odjata bude obuv tvá.
Jeremjáš 13. - 23. Může-li změniti Mouřenín kůži svou, aneb pardus peřestost svou, také vy budete moci dobře činiti, naučivše se zle činiti.
Jeremjáš 13. - 24. Protož rozptýlím je, jako vítr pouště rozptyluje plevy.
Jeremjáš 13. - 25. Ten bude los tvůj a díl odměřený tobě ode mne, praví Hospodin, proto žes se zapomněla nade mnou, a úfalas v lež.
Jeremjáš 13. - 26. A tak i já také odkryji podolek tvůj nad hlavu tvou, aby spatřína byla hanba tvá,
Jeremjáš 13. - 27. Cizoložství tvá, a řehtání tvá, nešlechetná smilství tvá, na pahrbcích i na poli. Vidělť jsem ty ohavnosti tvé; běda tobě, Jeruzaléme. A což se ještě neočistíš? I až dokud pak?
Jeremjáš 14. - 1. Slovo, kteréž se stalo k Jeremiášovi o suchu.
Jeremjáš 14. - 2. Kvíliti bude země Judská, a brány její zemdlejí, smutek ponesou na zemi, a naříkání Jeruzaléma vzejde.
Jeremjáš 14. - 3. Také nejznamenitější z nich rozsílati budou i nejšpatnější své pro vodu. Přijdouce k čisternám, a nenaleznouce vody, navrátí se s nádobami svými prázdnými, hanbíce a stydíce se; protož přikryjí hlavu svou.
Jeremjáš 14. - 4. I oráči stydíce se, přikryjí hlavu svou příčinou země vyprahlé, proto že deště nebude na zemi.
Jeremjáš 14. - 5. Anobrž i laň na poli, což porodí, opustí; nebo mladistvé trávy nebude.
Jeremjáš 14. - 6. A divocí oslové stojíce na vysokých místech, hltati budou vítr jako draci; přehledí se oči jejich, nebo nebude žádné trávy.
Jeremjáš 14. - 7. Ó Hospodine, poněvadž nepravosti naše svědčí proti nám, slituj se pro jméno své. Nebo mnohá jsou odvrácení naše, toběť jsme zhřešili.
Jeremjáš 14. - 8. Ó naděje Izraelova, vysvoboditeli jeho v čas ssoužení, proč býti máš jako příchozí v této zemi, a jako pocestný stavující se na noclehu?
Jeremjáš 14. - 9. Proč se ukazuješ jako muž ustalý, jako silný, kterýž nemůže vysvoboditi? Všaks ty u prostřed nás, Hospodine, a jméno tvé nad námi vzýváno jest; neopouštějž nás.
Jeremjáš 14. - 10. Takto praví Hospodin o lidu tomto: Tak milují toulky, noh svých nezdržují, až Hospodin nemá v nich líbosti, a nyní zpomíná nepravost jejich, a navštěvuje hříchy jejich.
Jeremjáš 14. - 11. Potom řekl ke mně Hospodin: Nemodl se za lid tento k dobrému.
Jeremjáš 14. - 12. Když se postiti budou, já nikoli nevyslyším volání jejich, a když obětovati budou obět zápalnou a suchou, já nikoli neoblíbím sobě těch věcí, ale mečem a hladem a morem já do konce zhubím je.
Jeremjáš 14. - 13. Tedy řekl jsem: Ach, Panovníče Hospodine, aj, tito proroci říkají jim: Neuzříte meče, a hlad nepřijde na vás, ale pokoj pravý dám vám na místě tomto.
Jeremjáš 14. - 14. I řekl Hospodin ke mně: Lež prorokují ti proroci ve jménu mém. Neposlalť jsem jich, aniž jsem přikázal jim, anobrž aniž jsem mluvil k nim. Vidění lživé a hádání, a marné věci i lest srdce svého oni prorokují vám.
Jeremjáš 14. - 15. Protož takto praví Hospodin o prorocích, kteříž prorokují ve jménu mém, ješto jsem já jich neposlal, a kteříž říkají: Meče ani hladu nebude v zemi této: Mečem a hladem i ti sami proroci zhynou.
Jeremjáš 14. - 16. Lid pak ten, jemuž oni prorokují, rozmetán bude po ulicích Jeruzalémských hladem a mečem, aniž bude, kdo by je pochovával, je, manželky jejich, a syny jejich, a dcery jejich. Tak vyleji na ně nešlechetnost jejich.
Jeremjáš 14. - 17. Protož rciž jim slovo toto: Z očí mých tekou slzy dnem i nocí bez přestání; nebo potřína bude velmi velice panna dcera lidu mého ranou náramně bolestnou.
Jeremjáš 14. - 18. Vyjdu-li na pole, aj, tam zbití mečem; pakli vejdu do města, aj, tam nemocní hladem. Nebo jakož prorok tak kněz obcházejíce, kupčí zemí, a lidé toho neznají.
Jeremjáš 14. - 19. Zdaliž do konce zamítáš Judu? Zdali Sion oškliví sobě duše tvá? Proč nás biješ, tak abychom již nebyli uzdraveni? Čekáme-li pokoje, a aj, nic dobrého pakli času uzdravení, a aj, hrůza.
Jeremjáš 14. - 20. Poznávámeť, Hospodine, bezbožnost svou i nepravost otců svých, že jsme hřešili proti tobě.
Jeremjáš 14. - 21. Nezamítejž pro jméno své, nezlehčuj stolice slávy své; rozpomeň se, neruš smlouvy své s námi.
Jeremjáš 14. - 22. Zdaliž jsou mezi marnostmi pohanskými ti, kteříž by déšť dávali? A zdaliž nebesa dávají přívaly? Zdaliž ty nejsi sám, Hospodine, Bůh náš? Protož na tebeť očekáváme, nebo ty působíš všecko to.
Jeremjáš 15. - 1. Tedy řekl Hospodin ke mně: Byť se postavil Mojžíš i Samuel před oblíčejem mým, nikoli srdce nemohu míti k lidu tomuto. Pusť je ode mne, a nechť jdou pryč.
Jeremjáš 15. - 2. A řeknou-liť: Kam bychom šli? tedy díš jim: Takto praví Hospodin: Kdo k smrti, na smrt, a kdo k meči, pod meč, a kdo k hladu, k hladu, a kdo k zajetí, do zajetí.
Jeremjáš 15. - 3. Představím zajisté jim to čtvero, dí Hospodin: Meč k zmordování, a psy, aby je rozsmýkali, a ptactvo nebeské i zvěř zemskou, aby je sežrala a zkazila.
Jeremjáš 15. - 4. A musejí se smýkati po všech královstvích země příčinou Manassesa syna Ezechiášova, krále Judského, pro ty věci, kteréž páchal v Jeruzalémě.
Jeremjáš 15. - 5. Nebo kdo by se slitoval nad tebou, Jeruzaléme? A kdo by tě politoval? Aneb kdo by přišel, aby se zeptal, jakť se vede?
Jeremjáš 15. - 6. Tys opustil mne, dí Hospodin, odšels nazpět; protož vztáhnu ruku svou na tebe, abych tě zkazil. Ustal jsem, želeje.
Jeremjáš 15. - 7. Protož přetříbím je věječkou skrze brány země této, na sirobu přivedu a zkazím lid svůj, nebo se od cest svých nenavracují.
Jeremjáš 15. - 8. Větší bude počet vdov jeho než písku mořského. Přivedu na ně, na matky, na mládence zhoubce i v poledne; způsobím to, aby náhle připadli na to město, i budou zděšeni.
Jeremjáš 15. - 9. Zemdlí i ta, kteráž rodívala po sedmerém; vypustí duši svou, zapadne jí slunce ještě ve dne, hanbiti a styděti se bude. Ostatek pak jich vydám pod meč před oblíčejem nepřátel jejich, dí Hospodin.
Jeremjáš 15. - 10. Běda mně, matko má, že jsi mne porodila, muže sváru a muže různice vší zemi. Nepůjčoval jsem jim, aniž mi oni půjčovali, a každý mi zlořečí.
Jeremjáš 15. - 11. I řekl Hospodin: Zdaliž tobě, kterýž pozůstaneš, nebude dobře? Zdaliž nebudu tvým zástupcím u nepřítele v čas trápení a v čas ssoužení?
Jeremjáš 15. - 12. Zdaliž železo poláme půlnoční železo a ocel?
Jeremjáš 15. - 13. Jmění tvé, ó Judo, i poklady tvé vydám v rozchvátání darmo, po všech končinách tvých, a to pro všelijaké hříchy tvé.
Jeremjáš 15. - 14. A způsobím to, že musíš jíti s nepřátely svými do země cizí, když oheň zanícený v prchlivosti mé na vás pálati bude.
Jeremjáš 15. - 15. Ty znáš mne, Hospodine, rozpomeň se na mne, a navštěv mne, a pomsti mne nad těmi, kteříž dotírají na mne. Shovívaje jim, nezachvacuj mne; věz, že snáším pro tebe pohanění.
Jeremjáš 15. - 16. Když se naskytly řeči tvé, snědl jsem je, a měl jsem slovo tvé za radost a potěšení srdce svého, poněvadž jsi ty mne povolal sám, ó Hospodine Bože zástupů.
Jeremjáš 15. - 17. Nesedám v radě posměvačů, aniž pléši; pro přísnost tvou samotný sedám, nebo prchlivostí naplnils mne.
Jeremjáš 15. - 18. Proč má býti bolest má věčná, a rána má smrtelná, kteráž se nechce zhojiti? Proč mi býti máš naprosto jako oklamavatelný, jako vody nestálé?
Jeremjáš 15. - 19. Protož takto praví Hospodin: Jestliže se obrátíš, také tě zase obrátím, abys stál před oblíčejem mým; oddělíš-li věc drahou od ničemné, jako ústa má budeš. Nechť se oni obrátí k tobě, ty pak neobracej se k nim.
Jeremjáš 15. - 20. Nebo jsem tě postavil proti lidu tomuto jako zed měděnou pevnou. Kteříž bojovati budou proti tobě, ale neodolají tobě; nebo já jsem s tebou, abych tě vysvobozoval a vytrhoval, dí Hospodin.
Jeremjáš 15. - 21. Vytrhnu tě zajisté z rukou nešlechetníků, a vykoupím tě z ruky násilníků.
Jeremjáš 16. - 1. I stalo se slovo Hospodinovo ke mně, řkoucí:
Jeremjáš 16. - 2. Nepojímej sobě ženy, aniž měj synů neb dcer na místě tomto.
Jeremjáš 16. - 3. Nebo takto praví Hospodin o synech i dcerách zplozených v místě tomto, a o matkách jejich, kteréž zrodily je, i o jejich otcích, kteříž zplodili je v zemi této:
Jeremjáš 16. - 4. Smrtmi přebolestnými pomrou, nebudou oplakáni, ani pochováni; místo hnoje na svrchku země budou, a mečem i hladem do konce zhubeni budou. I budou mrtvá těla jejich za pokrm ptactvu nebeskému a šelmám zemským.
Jeremjáš 16. - 5. Nebo takto praví Hospodin: Nevcházej do domu smutku, aniž choď kvíliti, aniž jich lituj; odjal jsem zajisté pokoj svůj od lidu tohoto, dobrotivost i slitování, dí Hospodin.
Jeremjáš 16. - 6. Když pomrou velicí i malí v zemi této, nebudou pochováni, aniž kvíliti budou nad nimi, aniž se zřeží, aniž sobě lysiny zdělají pro ně.
Jeremjáš 16. - 7. Aniž jim dadí jísti, aby v truchlosti potěšovali jich nad mrtvým, aniž jich napojí z číše potěšení po otci jejich neb matce jejich.
Jeremjáš 16. - 8. Tolikéž do domu hodování nechoď, abys sedati měl s nimi při jídle a pití.
Jeremjáš 16. - 9. Nebo takto praví Hospodin zástupů, Bůh Izraelský: Aj, já způsobím, aby nebývalo na místě tomto před očima vašima a za dnů vašich hlasu radosti, ani hlasu veselé, hlasu ženicha, ani hlasu nevěsty.
Jeremjáš 16. - 10. Když pak oznámíš lidu tomuto všecka slova tato, a řeknou-liť: Proč vyřkl Hospodin proti nám všecko zlé veliké toto, a jaká jest nepravost naše, aneb jaký hřích náš, jímž jsme hřešili proti Hospodinu Bohu svému?
Jeremjáš 16. - 11. Tedy rci jim: Proto že opustili mne otcové vaši, dí Hospodin, a chodíce za bohy cizími, sloužili jim, a klaněli se jim, mne pak opustili, a zákona mého neostříhali.
Jeremjáš 16. - 12. Vy pak mnohem jste hůře činili nežli otcové vaši; nebo aj, vy chodíte jeden každý podlé zdání srdce svého zlého, neposlouchajíce mne.
Jeremjáš 16. - 13. Pročež hodím vámi z země této do země, o níž nevíte vy, ani otcové vaši, a sloužiti budete tam bohům cizím dnem i nocí, dokudž neučiním vám milosti.
Jeremjáš 16. - 14. Protož aj, dnové jdou, dí Hospodin, v nichž nebude říkáno více: Živť jest Hospodin, kterýž vyvedl syny Izraelské z země Egyptské,
Jeremjáš 16. - 15. Ale: Živť jest Hospodin, kterýž vyvedl syny Izraelské z země půlnoční a ze všech zemí, do nichž je byl rozehnal, když je zase přivedu do země jejich, kterouž jsem dal otcům jejich.
Jeremjáš 16. - 16. Aj, já pošli k rybářům mnohým, dí Hospodin, aby je vylovili; potom pošli i k mnohým lovcům, aby je zlapali na všeliké hoře, a na všelikém pahrbku, i v děrách skalních.
Jeremjáš 16. - 17. Hledím na všecky cesty jejich, nejsouť tajné přede mnou, aniž jest skryta nepravost jejich před očima mýma.
Jeremjáš 16. - 18. I odplatím jim prvé dvojnásobně za nepravost jejich a hřích jejich, proto že zemi mnou poškvrnili těly mrtvými ohyzdnými, a ohavnostmi svými naplnili dědictví mé.
Jeremjáš 16. - 19. Hospodine, sílo má a hrade můj, i útočiště mé v den ssoužení, k toběť přijdou národové od končin země, a řeknou: Jistě žeť se falše drželi otcové naši, marnosti a právě neužitečných věcí.
Jeremjáš 16. - 20. Zdaliž udělá sobě člověk bohy, poněvadž sami nejsou bohové?
Jeremjáš 16. - 21. Protož aj, já způsobím to, aby poznali té chvíle, způsobím, aby poznali ruku mou i moc mou, a zvědít, že jméno mé jest Hospodin.
Jeremjáš 17. - 1. Hřích Judův napsán jest pérem železným, rafijí kamene přetvrdého, vyryt jest na tabuli srdce jejich, a na rozích oltářů vašich,
Jeremjáš 17. - 2. Tak když zpomínají synové jejich na oltáře jejich i háje jejich, pod dřívím zeleným, na pahrbcích vysokých.
Jeremjáš 17. - 3. Ó horo, s tím polem jmění tvé i všecky poklady tvé vydám v rozchvátání, pro hřích výsostí tvých, ve všech končinách tvých.
Jeremjáš 17. - 4. A ty musíš lhůtu dáti z strany sebe dědictví svému, kteréž jsem byl dal tobě, a podrobím tě v službu nepřátelům tvým v zemi, o níž nevíš; nebo jste oheň zanítili v prchlivosti mé, kterýž až na věky hořeti bude.
Jeremjáš 17. - 5. Takto praví Hospodin: Zlořečený ten muž, kterýž doufá v člověka, a kterýž klade tělo za rámě své, od Hospodina pak odstupuje srdce jeho.
Jeremjáš 17. - 6. Nebo bude podobný vřesu na pustině, kterýž necítí, když co přichází dobrého, ale bývá na vyprahlých místech na poušti v zemi slatinné, a v níž se nebydlí.
Jeremjáš 17. - 7. Požehnaný ten muž, kterýž doufá v Hospodina, a jehož naděje jest Hospodin.
Jeremjáš 17. - 8. Nebo podobný bude stromu štípenému při vodách, a při potoku pouštějícímu kořeny své, kterýž necítí, když přichází vedro, ale list jeho bývá zelený, a v rok suchý nestará se, aniž přestává nésti ovoce.
Jeremjáš 17. - 9. Nejlstivější jest srdce nade všecko, a nejpřevrácenější. Kdo vyrozumí jemu?
Jeremjáš 17. - 10. Já Hospodin, kterýž zpytuji srdce, a zkušuji ledví, tak abych odplatil jednomu každému podlé cesty jeho, podlé ovoce skutků jeho.
Jeremjáš 17. - 11. Koroptva škřečí, ale nevysedí. Tak kdož dobývá statku však s křivdou, v polovici dnů svých musí opustiti jej, a naposledy bude bláznem.
Jeremjáš 17. - 12. Místo svatyně naší, stolice slavná Nejvyššího, věčně trvá.
Jeremjáš 17. - 13. Ó naděje Izraelova, Hospodine, všickni, kteříž tě opouštějí, nechť jsou zahanbeni. Kárání má v zemi této nechť jsou zapsána; nebo opustili pramen vod živých, Hospodina.
Jeremjáš 17. - 14. Uzdrav mne, Hospodine, a zdráv budu; vysvoboď mne, a vysvobozen budu, ty jsi zajisté chvála má.
Jeremjáš 17. - 15. Aj, oni říkají mi: Kdež jest to, což předpovídal Hospodin? Nechť již přijde.
Jeremjáš 17. - 16. Ješto jsem já se nevetřel, abych pastýřem byl tvým, a dne bolesti nebylť jsem žádostiv, ty víš. Cožkoli vyšlo z rtů mých, před oblíčejem tvým jest.
Jeremjáš 17. - 17. Nebudiž mi k strachu, útočiště mé jsi v čas trápení.
Jeremjáš 17. - 18. Nechť jsou zahanbeni, kteříž mne stihají, já pak ať nejsem zahanben; nechť se oni děsí, já pak ať se neděsím. Uveď na ně den trápení, a dvojím setřením setři je.
Jeremjáš 17. - 19. Takto řekl Hospodin ke mně: Jdi a postav se v bráně lidu tohoto, skrze kterouž chodívají králové Judští, a skrze kterouž vycházívají, anobrž ve všech branách Jeruzalémských,
Jeremjáš 17. - 20. A rci jim: Slyšte slovo Hospodinovo, králové Judští, i všecken Judo, a všickni obyvatelé Jeruzaléma, kteříž chodíváte skrze brány tyto:
Jeremjáš 17. - 21. Takto praví Hospodin: Vystříhejte se s pilností, abyste nenosili břemen v den sobotní, ani vnášeli skrze brány Jeruzalémské.
Jeremjáš 17. - 22. Ani nevynášejte břemen z domů svých v den sobotní, a žádného díla nedělejte, ale svěťte den sobotní, jakž jsem přikázal otcům vašim.
Jeremjáš 17. - 23. (Však neuposlechli, aniž naklonili ucha svého, ale zatvrdili šíji svou, neposlouchajíce a nepřijímajíce naučení.)
Jeremjáš 17. - 24. Stane se zajisté, jestliže s ochotností mne uposlechnete, dí Hospodin, abyste nenosili břemen skrze brány města tohoto v den sobotní, ale světili den sobotní, nedělajíce v něm žádného díla,
Jeremjáš 17. - 25. Že poberou se skrze brány města tohoto králové i knížata sedící na stolici Davidově, jezdíce na vozích i na koních, oni i knížata jejich, muži Judští a obyvatelé Jeruzalémští, a státi bude toto město až na věčnost.
Jeremjáš 17. - 26. I budou přicházeti z měst Judských a z okolí Jeruzaléma, jakož z země Beniaminovy, tak z roviny, i z té hory, i od poledne, nesouce zápal, a obět i dar s kadidlem, také i díků činění nesouce do domu Hospodinova.
Jeremjáš 17. - 27. Jestliže pak neuposlechnete mne, abyste světili den sobotní, a nenosili břemen, chodíce skrze brány Jeruzalémské v den sobotní, tedy zanítím oheň v branách jeho, kterýžto zžíře paláce Jeruzalémské, a neuhasne.
Jeremjáš 18. - 1. Slovo, kteréž se stalo k Jeremiášovi od Hospodina, řkoucí:
Jeremjáš 18. - 2. Vstaň a sejdi do domu hrnčířova, a tam způsobím to, abys slyšel slova má.
Jeremjáš 18. - 3. I sešel jsem do domu hrnčířova, a aj, on dělal dílo na kruzích.
Jeremjáš 18. - 4. Když se pak zkazila nádoba v ruce hrnčířově, kterouž on dělal z hliny, tehdy zase udělal z ní nádobu jinou, jakouž se dobře líbilo hrnčíři udělati.
Jeremjáš 18. - 5. I stalo se slovo Hospodinovo ke mně, řkoucí:
Jeremjáš 18. - 6. Zdaliž jako hrnčíř tento nemohl bych nakládati s vámi, ó dome Izraelský? dí Hospodin. Aj, jakož hlina v ruce hrnčíře, tak jste vy v ruce mé, ó dome Izraelský.
Jeremjáš 18. - 7. Mluvil-li bych proti národu a proti království, že je v okamžení vypléním a zkazím, i vyhubím,
Jeremjáš 18. - 8. Však odvrátil-li by se národ ten od nešlechetnosti své, proti němuž bych mluvil: i já litoval bych toho zlého, kteréž jsem myslil učiniti jemu.
Jeremjáš 18. - 9. Zase mluvil-li bych o národu a o království, že je v okamžení vzdělám a vštípím,
Jeremjáš 18. - 10. Však činil-li by, což zlého jest před očima mýma, neposlouchaje hlasu mého: i já litoval bych dobrodiní toho, kteréž bych řekl učiniti jemu.
Jeremjáš 18. - 11. Protož nyní rci mužům Judským i obyvatelům Jeruzalémským, řka: Takto praví Hospodin: Aj, já strojím na vás zlou věc, a obrátím na vás pohromu; navraťtež se již jeden každý od cesty své zlé, a polepšte cest svých i předsevzetí svých.
Jeremjáš 18. - 12. Kteřížto řekli: To nic, nebo za myšlénkami svými půjdeme, a jeden každý zdání srdce svého nešlechetného vykonávati budeme.
Jeremjáš 18. - 13. Protož takto praví Hospodin: Vyptejte se nyní mezi pohany, slýchal-li kdo takové věci? Mrzkosti veliké dopustila se panna Izraelská.
Jeremjáš 18. - 14. Zdaliž kdo pohrdá čerstvou vodou Libánskou z skály? Zdaž pohrdají vodami studenými odjinud běžícími?
Jeremjáš 18. - 15. Lid pak můj zapomenuvše se na mne, kadí marnosti. Nebo k úrazu je přivodí na cestách jejich, na stezkách starobylých, chodíce stezkami cesty neprotřené,
Jeremjáš 18. - 16. Tak abych musil obrátiti zemi jejich v poušť na odivu věčnou; každý, kdož by šel skrze ni, aby se užasl, a pokynul hlavou svou.
Jeremjáš 18. - 17. Větrem východním rozptýlím je před nepřítelem; hřbetem a ne tváří pohledím na ně v čas bídy jejich.
Jeremjáš 18. - 18. I řekli: Poďte a vymyslme proti Jeremiášovi nějakou chytrost; neboť nezhyne zákon od kněze, ani rada od moudrého, ani slovo od proroka. Poďte a zarazme jej jazykem, a nemějme pozoru na žádná slova jeho.
Jeremjáš 18. - 19. Pozoruj mne, Hospodine, a slyš hlas těch, kteříž se vadí se mnou.
Jeremjáš 18. - 20. Zdaliž má odplacováno býti za dobré zlým, že mi jámu kopají? Rozpomeň se, že jsem se postavoval před oblíčejem tvým, abych se přimlouval k jejich dobrému, a odvrátil prchlivost tvou od nich.
Jeremjáš 18. - 21. Protož dopusť na syny jejich hlad, a způsob to, ať jsou násilně zmordování mečem, a nechť jsou ženy jejich osiřelé a ovdovělé, a muži jejich ať jsou ukrutně zmordováni, a mládenci jejich zbiti mečem v boji.
Jeremjáš 18. - 22. Nechť jest slýchati křik z domů jejich, když přivedeš na ně vojsko náhle. Nebo vykopali jámu, aby popadli mne, a osídla polékli nohám mým;
Jeremjáš 18. - 23. Ješto ty, Hospodine, povědom jsi vší rady jejich o mém usmrcení. Nebuď milostiv nepravosti jejich, a hříchu jejich před tváří svou neshlazuj, ale nechť jsou k úrazu dostrčeni před oblíčejem tvým, a v čas prchlivosti své s nimi zacházej.
Jeremjáš 19. - 1. Takto řekl Hospodin: Jdi a zjednej báni záhrdlitou od hrnčíře, hliněnou, a pojma některé z starších lidu a z starších kněží,
Jeremjáš 19. - 2. Vejdi do údolí Benhinnom, kteréž jest u vrat brány východní, a ohlašuj tam slova ta, kteráž mluviti budu tobě.
Jeremjáš 19. - 3. A rci: Slyšte slovo Hospodinovo, králové Judští i obyvatelé Jeruzalémští: Takto praví Hospodin zástupů, Bůh Izraelský: Aj, já uvedu bídu na místo toto, o kteréž kdokoli uslyší, zníti mu bude v uších jeho,
Jeremjáš 19. - 4. Proto že mne opustili, a poškvrnili místa tohoto, kadíce na něm bohům cizím, jichž neznali oni, ani otcové jejich, ani králové Judští, a naplnili toto místo krví nevinných.
Jeremjáš 19. - 5. Vzdělali také výsosti Bálovi, aby pálili syny své ohněm v zápaly Bálovi, čehož jsem nepřikázal, aniž jsem o tom mluvil, nýbrž ani nevstoupilo na mé srdce.
Jeremjáš 19. - 6. Protož aj, dnové jdou, dí Hospodin, v nichž nebude slouti více toto místo Tofet, ani údolí Benhinnom, ale údolí mordu.
Jeremjáš 19. - 7. Nebo v nic obrátím radu Judovu i Jeruzalémských v místě tomto, způsobě to, aby padli od meče před nepřátely svými, a od ruky těch, kteříž hledají bezživotí jejich, i dám mrtvá těla jejich za pokrm ptactvu nebeskému a šelmám zemským.
Jeremjáš 19. - 8. Obrátím také město toto v poušť na odivu. Každý, kdožkoli půjde mimo ně, užasne se, a ckáti bude pro všelijaké rány jeho.
Jeremjáš 19. - 9. A způsobím to, že žráti budou maso synů svých a maso dcer svých, tolikéž jeden každý maso bližního svého žráti bude, v obležení a v ssoužení, kterýmž ssouží je nepřátelé jejich, a ti, kteříž hledají bezživotí jejich.
Jeremjáš 19. - 10. Potom roztluc tu záhrdlitou báni před očima těch lidí, kteříž půjdou s tebou,
Jeremjáš 19. - 11. A rci jim: Takto praví Hospodin zástupů: Tak potluku lid tento i město toto, jako ten, kdož rozráží nádobu hrnčířskou, kteráž nemůže opravena býti více, a v Tofet pochovávati budou, proto že nebude žádného místa ku pohřbu.
Jeremjáš 19. - 12. Tak učiním místu tomuto, dí Hospodin, i obyvatelům jeho, a naložím s městem tímto tak jako s Tofet.
Jeremjáš 19. - 13. Nebo budou domové Jeruzalémských i domové králů Judských tak jako toto místo Tofet zanečištěni se všechněmi domy těmi, na jejichž střechách kadili všemu vojsku nebeskému, a obětovali oběti mokré bohům cizím.
Jeremjáš 19. - 14. Tedy navrátiv se Jeremiáš z Tofet, kamž jej byl poslal Hospodin, aby prorokoval tam, postavil se v síňci domu Hospodinova, a řekl ke všemu lidu:
Jeremjáš 19. - 15. Takto praví Hospodin zástupů, Bůh Izraelský: Aj, já uvedu na město toto i na všecka města jeho všecko to zlé, kteréž jsem vyřkl proti němu; nebo zatvrdili šíji svou, aby neposlouchali slov mých.
Jeremjáš 20. - 1. Tedy slyšev Paschur syn Immerův, kněz, kterýž byl přední správce v domě Hospodinově, Jeremiáše prorokujícího o těch věcech,
Jeremjáš 20. - 2. Ubil Paschur Jeremiáše proroka, a dal jej do vězení v bráně Beniaminově hořejší, kteráž byla při domě Hospodinově.
Jeremjáš 20. - 3. Stalo se pak nazejtří, když vyvedl Paschur Jeremiáše z vězení, že řekl jemu Jeremiáš: Nenazval Hospodin jména tvého Paschur, ale Magor missabib.
Jeremjáš 20. - 4. Nebo takto praví Hospodin: Aj, já pustím na tebe strach, na tebe i na všecky přátely tvé, kteříž padnou od meče nepřátel svých, načež oči tvé hleděti budou, když všecken lid Judský vydám v ruku krále Babylonského, kterýž zavede je do Babylona, a mečem je pobije.
Jeremjáš 20. - 5. Vydám i všelijaké bohatství města tohoto, a všecko úsilé jeho, i všelijakou věc drahou jeho, i všecky poklady králů Judských vydám v ruku nepřátel jejich, a rozchvátají je, i poberou je, a dovezou je do Babylona.
Jeremjáš 20. - 6. Ty pak Paschur i všickni, kteříž bydlí v domě tvém, půjdete do zajetí, a do Babylona se dostaneš, a tam umřeš, i tam pochován budeš ty i všickni milující tebe, jimž jsi prorokoval lživě.
Jeremjáš 20. - 7. Namlouvals mne, Hospodine, a dalť jsem se přemluviti; silnějšís byl nežli já, protož zmocnils se mne. Jsem v posměchu každý den, každý se mi posmívá.
Jeremjáš 20. - 8. Nebo jakž jsem začal mluviti, úpím, pro ukrutenství a zhoubu křičím; slovo zajisté Hospodinovo jest mi ku potupě a ku posměchu každého dne.
Jeremjáš 20. - 9. I řekl jsem: Nebuduť ho připomínati, ani mluviti více ve jménu jeho. Ale jest v srdci mém jako oheň hořící, zavřený v kostech mých, jehož snažuje se zdržeti, však nemohu,
Jeremjáš 20. - 10. Ačkoli slýchám utrhání mnohých, i Magor missabiba, říkajících: Povězte něco na něj, a oznámíme to králi. Všickni, kteříž by měli býti přátelé moji, číhají na poklesnutí mé, říkajíce: Snad někde podveden bude, a zmocníme se ho, a pomstíme se nad ním.
Jeremjáš 20. - 11. Ale Hospodin jest se mnou jakožto rek udatný, protož ti, kteříž mne stihají, zurážejí se, a neodolají; styděti se budou náramně, nebo se jim šťastně nezvede, aniž potupa věčná v zapomenutí dána bude.
Jeremjáš 20. - 12. Protož ó Hospodine zástupů, kterýž zkušuješ spravedlivého, kterýž spatřuješ ledví a srdce, nechť se podívám na pomstu tvou nad nimi, tobě zajisté zjevil jsem při svou.
Jeremjáš 20. - 13. Zpívejte Hospodinu, chvalte Hospodina, že vytrhl duši nuzného z ruky nešlechetných.
Jeremjáš 20. - 14. Zlořečený ten den, v němžto zplozen jsem, den, v němž porodila mne matka má, ať není požehnaný.
Jeremjáš 20. - 15. Zlořečený ten muž, kterýž zvěstoval otci mému, chtěje zvláštně obradovati jej, řka: Narodiloť se dítě pohlaví mužského.
Jeremjáš 20. - 16. A nechť jest ten muž podobný městům, kteráž podvrátil Hospodin, a neželel; nebo slyšel křik v jitře, a provyskování v čas polední.
Jeremjáš 20. - 17. Ó že mne neusmrtil od života, ješto by mi matka má byla hrobem mým, a život její věčně těhotný.
Jeremjáš 20. - 18. Proč jsem jen z života vyšel, abych okoušel těžkosti a zámutku, a aby stráveni byli v pohanění dnové moji?
Jeremjáš 21. - 1. Slovo, kteréž se stalo k Jeremiášovi od Hospodina, když poslal k němu král Sedechiáš Paschura syna Malkiášova a Sofoniáše syna Maaseiášova, kněze, aby řekli:
Jeremjáš 21. - 2. Poraď se medle o nás s Hospodinem, nebo Nabuchodonozor král Babylonský bojuje proti nám, zdali by snad naložil Hospodin s námi podlé všech divných skutků svých, aby on odtáhl od nás.
Jeremjáš 21. - 3. Tedy řekl Jeremiáš k nim: Tak rcete Sedechiášovi:
Jeremjáš 21. - 4. Takto praví Hospodin Bůh Izraelský: Aj, já odvrátím nástroje válečné, kteréž jsou v rukou vašich, jimiž vy bojujete proti králi Babylonskému a Kaldejským, kteříž oblehli vás vně za zdí, a shromáždím je do prostřed města tohoto.
Jeremjáš 21. - 5. Bojovati zajisté budu já proti vám rukou vztaženou a ramenem silným, a to v hněvě a v rozpálení i v prchlivosti veliké.
Jeremjáš 21. - 6. A raním obyvatele města tohoto, tak že lidé i hovada morem velikým pomrou.
Jeremjáš 21. - 7. Potom pak (dí Hospodin), dám Sedechiáše krále Judského a služebníky jeho i lid, totiž ty, kteříž pozůstanou v městě tomto po moru, po meči a po hladu, v ruku Nabuchodonozora krále Babylonského, a v ruku nepřátel jejich, a tak v ruku hledajících bezživotí jejich. Kterýžto je zbije ostrostí meče, neodpustí jim, aniž jich šanovati bude, aniž se smiluje.
Jeremjáš 21. - 8. Protož rci lidu tomuto: Takto praví Hospodin: Aj, já kladu před vás cestu života i cestu smrti.
Jeremjáš 21. - 9. Kdokoli zůstane v městě tomto, zahyne od meče, neb hladem, neb morem, ale kdož vyjde a poddá se Kaldejským, kteříž oblehli vás, jistotně živ zůstane, a bude míti život svůj místo kořisti.
Jeremjáš 21. - 10. Nebo postavil jsem zůřivou tvář svou proti městu tomuto k zlému, a ne k dobrému, dí Hospodin. V ruku krále Babylonského vydáno bude, i vypálí je ohněm.
Jeremjáš 21. - 11. Domu pak krále Judského rci: Slyšte slovo Hospodinovo,
Jeremjáš 21. - 12. Ó dome Davidův, takto praví Hospodin: Držívejte každého jitra soud, a vychvacujte obloupeného z ruky násilníka, aby nevyšla jako oheň prchlivost má, a nehořela, tak že by nebylo žádného, kdo by uhasiti mohl, pro nešlechetnost předsevzetí vašich.
Jeremjáš 21. - 13. Aj já, dí Hospodin, na tebe, kteráž přebýváš v údolí tomto, skálo roviny této, kteříž říkáte: Kdo by přitáhl na nás, aneb kdo by všel do příbytků našich?
Jeremjáš 21. - 14. Nebo trestati vás budu podlé skutků vašich, dí Hospodin, a zanítím oheň v lese tvém, kterýž zžíře všecko vůkol něho.
Jeremjáš 22. - 1. Takto řekl Hospodin: Sejdi do domu krále Judského, a mluv tam slovo toto,
Jeremjáš 22. - 2. A rci: Slyš slovo Hospodinovo, králi Judský, kterýž sedíš na stolici Davidově, ty i služebníci tvoji i lid tvůj, kteříž chodíte skrze brány tyto.
Jeremjáš 22. - 3. Takto praví Hospodin: Konejte soud a spravedlnost, a vychvacujte obloupeného z ruky násilníka; příchozímu tolikéž, sirotku, ani vdově nečiňte křivdy, aniž jich utiskujte, a krve nevinné nevylévejte na místě tomto.
Jeremjáš 22. - 4. Nebo budete-li to pilně vykonávati, jistě že poberou se skrze brány domu tohoto králové, sedící místo Davida na stolici jeho, jezdíce na vozích, neb na koních, král s služebníky svými i s lidem svým.
Jeremjáš 22. - 5. Jestliže pak neuposlechnete slov těchto, skrze sebe přisahám, dí Hospodin, že poušť bude dům tento.
Jeremjáš 22. - 6. Nebo takto praví Hospodin o domu krále Judského: Byl jsi mi jako Galád a vrch Libánský, ale obrátím tě jistotně v poušť jako města, v nichž se bydliti nemůže.
Jeremjáš 22. - 7. A přistrojím na tebe zhoubce, jednoho každého se zbrojí jeho, kteřížto zpodtínají nejvýbornější cedry tvé, a vmecí na oheň.
Jeremjáš 22. - 8. A když půjdou národové mnozí mimo město toto, a řekne jeden druhému: Proč tak učinil Hospodin městu tomuto velikému?
Jeremjáš 22. - 9. Tedy řeknou: Proto že opustili smlouvu Hospodina Boha svého, a klaněli se bohům cizím a sloužili jim.
Jeremjáš 22. - 10. Neplačtež mrtvého, aniž ho litujte, ale ustavičně plačte příčinou toho, kterýž odchází; neboť se nenavrátí více, aby pohleděl na zemi, v níž se narodil.
Jeremjáš 22. - 11. Nebo takto praví Hospodin o Sallumovi synu Joziáše, krále Judského, kterýž kraluje místo Joziáše otce svého: Když vyjde z místa tohoto, nenavrátí se sem více.
Jeremjáš 22. - 12. Ale tam v tom místě, kamž jej zastěhují, umře, a tak země této neuzří více.
Jeremjáš 22. - 13. Běda tomu, kdož staví dům svůj s útiskem, a paláce své s křivdou, kterýž bližního svého v službu podrobuje darmo, mzdy pak jeho nedává jemu;
Jeremjáš 22. - 14. Kterýž říká: Vystavím sobě dům veliký a paláce prostranné, kterýž prolamuje sobě okna, a tafluje cedrovím, a maluje barvou.
Jeremjáš 22. - 15. Zdaliž kralovati budeš, že se pleteš v to cedrové stavení? Otec tvůj zdaliž nejídal a nepíjel? Když konal soud a spravedlnost, tedy dobře bylo jemu.
Jeremjáš 22. - 16. Když soudíval při chudého a nuzného, tedy dobře bylo. Zdaliž mně to není známé? dí Hospodin.
Jeremjáš 22. - 17. Ale oči tvé i srdce tvé nehledí než lakomství tvého, a abys krev nevinnou proléval, a nátisk a křivdu činil.
Jeremjáš 22. - 18. Protož takto praví Hospodin o Joakimovi synu Joziáše, krále Judského: Nebudouť ho kvíliti: Ach, bratře můj, aneb ach, sestro. Nebudou ho kvíliti: Ach, pane, aneb ach, kdež důstojnost jeho?
Jeremjáš 22. - 19. Pohřbem osličím pohřben bude, vyvlečen a vyvržen jsa za brány Jeruzalémské.
Jeremjáš 22. - 20. Vstup na Libán a křič, i na hoře Bázan vydej hlas svůj; křič také přes brody, když potříni budou všickni milovníci tvoji.
Jeremjáš 22. - 21. Mluvíval jsem s tebou v největším štěstí tvém, říkávalas: Nebuduť poslouchati. Tať jest cesta tvá od dětinství tvého; neuposlechlas zajisté hlasu mého.
Jeremjáš 22. - 22. Všecky pastýře tvé zpase vítr, a milovníci tvoji v zajetí půjdou. Tehdáž jistě hanbiti a styděti se budeš za všelikou nešlechetnost svou.
Jeremjáš 22. - 23. Ó ty, kteráž jsi usadila se na Libánu, jenž se hnízdíš na cedroví, jak milostná budeš, když na tě přijdou svírání a bolest jako rodičky!
Jeremjáš 22. - 24. Živť jsem já, dí Hospodin, že byť pak byl Koniáš syn Joakima, krále Judského, prstenem pečetním na mé ruce pravé, však tě i odtud strhnu.
Jeremjáš 22. - 25. A vydám tě v ruku těch, kteříž hledají bezživotí tvého, a v ruku těch, jejichž ty se oblíčeje lekáš, totiž v ruku Nabuchodonozora krále Babylonského, a v ruku Kaldejských.
Jeremjáš 22. - 26. A hodím tebou i matkou tvou, kteráž tě porodila, do země cizí, tam, kdež jste se nezrodili, a tam zemřete.
Jeremjáš 22. - 27. Do země pak, po níž toužiti budete, abyste se navrátili tam, tam se nenavrátíte.
Jeremjáš 22. - 28. Zdaliž modlou ničemnou, kteráž roztřískána bývá, bude muž tento Koniáš? Zdali nádobou, v níž není žádné líbosti? Proč by vyházíni byli on i símě jeho, a uvrženi do země, o níž nevědí?
Jeremjáš 22. - 29. Ó země, země, země, slyš slovo Hospodinovo.
Jeremjáš 22. - 30. Takto praví Hospodin: Zapište to, že muž tento bez dětí bude, a že se jemu nepovede šťastně za dnů jeho. Anobrž nepovede se šťastně i tomu muži, kterýž by z semene jeho seděl na stolici Davidově, a panoval ještě nad Judou.
Jeremjáš 23. - 1. Běda pastýřům hubícím a rozptylujícím stádce pastvy mé, dí Hospodin.
Jeremjáš 23. - 2. Protož takto praví Hospodin Bůh Izraelský o pastýřích, kteříž pasou lid můj: Vy rozptylujete ovce mé, anobrž rozháníte je, a nenavštěvujete jich; aj, já navštívím vás pro nešlechetnost předsevzetí vašich, dí Hospodin.
Jeremjáš 23. - 3. Ostatek pak ovcí svých já shromáždím ze všech zemí, do nichž jsem je rozehnal, a přivedu je zase do ovčinců jejich, kdežto ploditi a množiti se budou.
Jeremjáš 23. - 4. Nadto ustanovím nad nimi pastýře, kteříž by je pásli, aby se nebály více, ani strachovaly, ani hynuly, dí Hospodin.
Jeremjáš 23. - 5. Aj, dnové jdou, dí Hospodin, v nichž vzbudím Davidovi výstřelek spravedlivý, i kralovati bude král, a šťastně se jemu povede; soud zajisté a spravedlnost na zemi konati bude.
Jeremjáš 23. - 6. Za dnů jeho spasen bude Juda, a Izrael bydliti bude bezpečně, a toť jest jméno jeho, kterýmž ho nazývati bude: Hospodin spravedlnost naše.
Jeremjáš 23. - 7. Protož aj, dnové jdou, dí Hospodin,v nichž nebude říkáno více: Živť jest Hospodin, kterýž vyvedl syny Izraelské z země Egyptské,
Jeremjáš 23. - 8. Ale: Živť jest Hospodin, kterýž vyvedl a kterýž zprovodil símě domu Izraelského z země půlnoční i ze všech zemí, do nichž jsem byl je rozehnal, když se osadí v zemi své.
Jeremjáš 23. - 9. Příčinou proroků potříno jest srdce mé ve mně, pohnuly se všecky kosti mé; jsem jako člověk opilý, a jako muž, kteréhož rozešlo víno, pro Hospodina a pro slova svatosti jeho.
Jeremjáš 23. - 10. Nebo cizoložníků plná jest tato země, a příčinou křivých přísah kvílí země, usvadla pastviska na poušti; jest zajisté utiskování těchto nešlechetné, a moc jejich nepravá.
Jeremjáš 23. - 11. Nebo jakož prorok, tak kněz pokrytství páchají. Také v domě svém nacházím nešlechetnost jejich, dí Hospodin.
Jeremjáš 23. - 12. Pročež budou míti cestu svou podobnou plzkosti v mrákotě, na níž postrčeni budou a padnou, když uvedu na ně bídu v čas navštívení jejich, dí Hospodin.
Jeremjáš 23. - 13. Při prorocích zajisté Samařských viděl jsem nesmyslnost; prorokovali skrze Bále, a svodili lid můj Izraelský.
Jeremjáš 23. - 14. Ale při prorocích Jeruzalémských vidím hroznou věc, že cizoložíce a se lží se obcházejíce, posilňují také rukou nešlechetníků, aby se neobrátil žádný od nešlechetnosti své. Mám všecky za podobné Sodomě, a obyvatele jeho za podobné Gomoře.
Jeremjáš 23. - 15. Protož takto praví Hospodin zástupů o prorocích těchto: Aj, já nakrmím je pelynkem, a napojím je vodami jedovatými; nebo od proroků Jeruzalémských vyšla poškvrna na všecku tuto zemi.
Jeremjáš 23. - 16. Takto praví Hospodin zástupů: Neposlouchejtež slov těch proroků, jenž prorokují vám, prázdných vás zanechávajíce. Vidění srdce svého mluví, ne z úst Hospodinových.
Jeremjáš 23. - 17. Ustavičně říkají těm, kteříž mnou pohrdají: Pravil Hospodin: Pokoj míti budete, a každému chodícímu podlé zdání srdce svého říkají: Nepřijdeť na vás nic zlého.
Jeremjáš 23. - 18. Nebo kdož jest stál v radě Hospodinově, a viděl neb slyšel slovo jeho? Kdo pozoroval slova jeho, neb vyslechl je?
Jeremjáš 23. - 19. Aj, vichřice Hospodinova s prchlivostí vyjde, a to vichřice trvající; nad hlavou nešlechetných trvati bude.
Jeremjáš 23. - 20. Neodvrátíť se hněv Hospodinův, dokudž neučiní a nevykoná úmyslu srdce svého. A tehdáž porozumíte tomu cele,
Jeremjáš 23. - 21. Žeť jsem neposílal těch proroků, ale sami běželi, že jsem nemluvil k nim, a však oni prorokovali.
Jeremjáš 23. - 22. Nebo byť byli stáli v radě mé, jistě že by byli ohlašovali slova má lidu mému, a byliť by je odvraceli od cesty jejich zlé, a od nešlechetnosti předsevzetí jejich.
Jeremjáš 23. - 23. Zdaliž jsem já Bůh jen z blízka? dí Hospodin. A nejsem Bůh i z daleka?
Jeremjáš 23. - 24. Zdaž se ukryje kdo v skrýších, abych já ho neshlédl? dí Hospodin. Zdaliž nebe i země já nenaplňuji? dí Hospodin.
Jeremjáš 23. - 25. Slýchávámť, co říkají ti proroci, kteříž prorokují lež ve jménu mém, říkajíce: Měl jsem sen, měl jsem sen.
Jeremjáš 23. - 26. I dokudž to bude? Zdaliž v srdci těch proroků, kteříž prorokují, není lež? Anobrž jsou proroci lsti srdce svého,
Jeremjáš 23. - 27. Kteříž obmýšlejí to, jak by vyrazili z paměti lidu mému jméno mé sny svými, kteréž vypravují jeden každý bližnímu svému, jako se zapomněli otcové jejich na jméno mé za příčinou Bále.
Jeremjáš 23. - 28. Prorok, kterýž má sen, nechť vypravuje sen, ale kterýž má slovo mé, nechť mluví slovo mé právě. Co jest té plevě do pšenice? dí Hospodin.
Jeremjáš 23. - 29. Zdaliž není slovo mé takové jako oheň, dí Hospodin, a jako kladivo rozrážející skálu?
Jeremjáš 23. - 30. Protož aj já, dí Hospodin, proti těm prorokům, kteříž ukrádají slova má jeden každý před bližním svým.
Jeremjáš 23. - 31. Aj já, dí Hospodin, proti těm prorokům, kteříž chlubně mluví, říkajíce: Praví Hospodin.
Jeremjáš 23. - 32. Aj já, dí Hospodin, proti těm, kteříž prorokují sny lživé, a vypravujíce je, svodí lid můj lžmi svými a žvavostí svou, ješto jsem já jich neposlal, aniž jsem jim přikázal. Pročež naprosto nic neprospívají lidu tomuto, dí Hospodin.
Jeremjáš 23. - 33. Protož, když by se tázal tebe lid tento, neb některý prorok neb kněz, řka: Jaké jest břímě Hospodinovo? tedy rci jim: Jaké břímě? I to: Opustím vás, dí Hospodin.
Jeremjáš 23. - 34. Nebo proroka a kněze toho i lid ten, kterýž by řekl: Břímě Hospodinovo, jistě trestati budu muže toho i dům jeho.
Jeremjáš 23. - 35. Ale takto říkejte jeden každý bližnímu svému a jeden každý bratru svému: Co odpověděl Hospodin? aneb: Co mluvil Hospodin?
Jeremjáš 23. - 36. Břemene pak Hospodinova nepřipomínejte více, sic by břemenem bylo jednomu každému slovo jeho, když byste převraceli slova Boha živého, Hospodina zástupů, Boha našeho.
Jeremjáš 23. - 37. Takto říkati budeš proroku: Coť odpověděl Hospodin? aneb: Co mluvil Hospodin?
Jeremjáš 23. - 38. Ale poněvadž říkáte: Břímě Hospodinovo, tedy takto praví Hospodin: Poněvadž říkáte slovo to: Břímě Hospodinovo, ješto jsem posílal k vám, říkaje: Neříkejte: Břímě Hospodinovo,
Jeremjáš 23. - 39. Protož aj, já jistě zapomenu se na vás do konce, a zavrhu vás i to město, kteréž jsem byl dal vám i otcům vašim, od tváři své,
Jeremjáš 23. - 40. A uvedu na vás pohanění věčné i potupu věčnou, kteráž nepřijde v zapomenutí.
Jeremjáš 24. - 1. Ukázal mi Hospodin, a aj, dva košové fíků postaveni byli před chrámem Hospodinovým, když byl přestěhoval Nabuchodonozor král Babylonský Jekoniáše syna Joakimova, krále Judského, a knížata Judská, i tesaře a kováře z Jeruzaléma, a přivedl je do Babylona.
Jeremjáš 24. - 2. Jeden koš byl fíků velmi dobrých, jacíž bývají fíkové ranní, druhý pak koš fíků velmi zlých, jakýchž nelze jísti pro trpkost.
Jeremjáš 24. - 3. Tedy řekl mi Hospodin: Co vidíš, Jeremiáši? I řekl jsem: Fíky, dobré fíky, a to velmi dobré, zlé pak, a to velmi zlé, jichž nelze jísti pro trpkost.
Jeremjáš 24. - 4. I stalo se slovo Hospodinovo ke mně, řkoucí:
Jeremjáš 24. - 5. Takto praví Hospodin, Bůh Izraelský: Jako fíkové tito dobří, tak mně příjemní budou zajatí Judští, kteréž jsem zaslal z místa tohoto do země Kaldejské k dobrému.
Jeremjáš 24. - 6. Obrátím zajisté oči své k nim k dobrému, a přivedu je zase do země této, kdežto vzdělám je, a nezkazím, štípím je, a nevypléním.
Jeremjáš 24. - 7. Nebo dám jim srdce, aby znali mne, že já jsem Hospodin. I budou mým lidem, a já budu jejich Bohem, když se obrátí ke mně celým srdcem svým.
Jeremjáš 24. - 8. Naodpor, jako fíky zlé, kterýchž nelze jísti pro trpkost, tak zavrhu (toť zajisté praví Hospodin), Sedechiáše krále Judského s knížaty jeho, a ostatek Jeruzalémských pozůstalých v zemi této, i ty, kteříž bydlí v zemi Egyptské.
Jeremjáš 24. - 9. Vydám je, pravím, v posmýkání k zlému po všech královstvích země, v pohanění a v přísloví, v rozprávku a v proklínání po všech těch místech, kamž je rozženu.
Jeremjáš 24. - 10. A budu posílati na ně meč, hlad a mor, dokudž by do konce vyhlazeni nebyli z země, kterouž jsem byl dal jim i otcům jejich.
Jeremjáš 25. - 1. Slovo, kteréž se stalo k Jeremiášovi proti všemu lidu Judskému, léta čtvrtého Joakima syna Joziášova, krále Judského, (jenž jest první rok Nabuchodonozora krále Babylonského),
Jeremjáš 25. - 2. Kteréž mluvil Jeremiáš prorok ke všemu lidu Judskému, i ke všechněm obyvatelům Jeruzalémským, řka:
Jeremjáš 25. - 3. Od třináctého léta Joziáše syna Amonova, krále Judského, až do tohoto dne, po těchto třimecítma let, bývalo slovo Hospodinovo ke mně, kteréž jsem vám mluvíval, ráno přivstávaje, a to ustavičně, ale neposlouchali jste.
Jeremjáš 25. - 4. Posílal také Hospodin k vám všecky slouhy své proroky, ráno přivstávaje, a to ustavičně, (jichžto neposlouchali jste, aniž jste naklonili ucha svého, abyste slyšeli).
Jeremjáš 25. - 5. Kteříž říkali: Navraťtež se již jeden každý z cesty své zlé a od nešlechetnosti předsevzetí svých, a tak osazujte se v té zemi, kterouž dal Hospodin vám i otcům vašim od věků až na věky.
Jeremjáš 25. - 6. A nechoďte za bohy cizími, abyste sloužiti měli jim, aniž se jim klanějte, aniž hněvejte mne dílem rukou svých, a neučinímť vám zle.
Jeremjáš 25. - 7. Ale neposlouchali jste mne, dí Hospodin, abyste jen hněvali mne dílem rukou svých k svému zlému.
Jeremjáš 25. - 8. Protož takto praví Hospodin zástupů: Proto že jste neuposlechli slov mých,
Jeremjáš 25. - 9. Aj, já pošli, a pojmu všecky národy půlnoční, dí Hospodin, i k Nabuchodonozorovi králi Babylonskému, služebníku svému, a přivedu je na zemi tuto i na obyvatele její, i na všecky národy tyto okolní, kteréž jako proklaté vyhladím, a způsobím to, aby byli k užasnutí, na odivu, a poustkou věčnou.
Jeremjáš 25. - 10. Také způsobím to, aby zahynul jim hlas radosti i hlas veselé, hlas ženicha i hlas nevěsty, hluk žernovu i světlo svíce.
Jeremjáš 25. - 11. I bude všecka země tato pustinou a pouští, a sloužiti budou národové tito králi Babylonskému sedmdesáte let.
Jeremjáš 25. - 12. Potom pak po vyplnění sedmdesáti let trestati budu na králi Babylonském a na tom národu, dí Hospodin, nepravost jejich, totiž na zemi Kaldejské, tak že obrátím ji v pustiny věčné.
Jeremjáš 25. - 13. A uvedu na zemi tu všecka slova svá, kteráž jsem mluvil o ní, všecko, což psáno jest v knize této, cožkoli prorokoval Jeremiáš o všech národech.
Jeremjáš 25. - 14. Když je v službu podrobí, i jiné národy mnohé a krále veliké, tehdáž odplatím jim podlé skutků jejich a podlé činů rukou jejich.
Jeremjáš 25. - 15. Nebo takto mi řekl Hospodin, Bůh Izraelský: Vezmi kalich vína prchlivosti této z ruky mé, a napájej jím všecky ty národy, k kterýmž já pošli tebe,
Jeremjáš 25. - 16. Aby pili a potáceli se, anobrž bláznili příčinou meče, kterýž já pošli mezi ně.
Jeremjáš 25. - 17. I vzal jsem kalich z ruky Hospodinovy, a napájel jsem všecky ty národy, k nimž mne poslal Hospodin,
Jeremjáš 25. - 18. Jeruzalémské i města země Judské, a krále její i knížata její, abych je oddal v pustinu a v zpuštění, na odivu, i k proklínání tohoto dnešního dne,
Jeremjáš 25. - 19. Faraona krále Egyptského i služebníky jeho, i knížata jeho, i všecken lid jeho,
Jeremjáš 25. - 20. I všecku tu směsici, totiž všecky krále země Uz, všecky také krále země Filistinské, i Aškalon, i Gázy, i Akaron, i ostatek Azotu,
Jeremjáš 25. - 21. Idumejské, i Moábské, i syny Ammon,
Jeremjáš 25. - 22. I všecky krále Tyrské, i všecky krále Sidonské, i krále krajiny té, kteráž jest při moři,
Jeremjáš 25. - 23. Dedana a Temu, a Buzu i všecky přebývající v koutech nejzadnějších,
Jeremjáš 25. - 24. I všecky krále Arabské, i všecky krále té směsice, kteříž bydlí na poušti,
Jeremjáš 25. - 25. Všecky také krále Zamritské, i všecky krále Elamitské, též všecky krále Médské,
Jeremjáš 25. - 26. Anobrž všecky krále půlnoční, blízké i daleké, jednoho jako druhého, všecka také království země, kterážkoli jsou na svrchku země. Král pak Sesák píti bude po nich.
Jeremjáš 25. - 27. A rci jim: Takto praví Hospodin zástupů, Bůh Izraelský: Pítež a opojte se, anobrž vyvracejte z sebe, a padejte, tak abyste nepovstali pro meč, kterýž já pošli mezi vás.
Jeremjáš 25. - 28. Jestliže by pak nechtěli vzíti kalichu z ruky tvé, aby pili, tedy díš jim: Takto praví Hospodin zástupů: Konečně že píti musíte.
Jeremjáš 25. - 29. Nebo poněvadž na to město, kteréž nazváno jest od jména mého, já začínám uvozovati zlé věci, a vy abyste bez hodné pomsty byli? Nebudete bez pomsty, nebo já zavolám meče na všecky obyvatele té země, dí Hospodin zástupů.
Jeremjáš 25. - 30. Protož ty prorokuj proti nim všecka slova tato, a rci jim: Hospodin s výsosti řváti bude, a z příbytku svatosti své vydá hlas svůj, mocně řváti bude z obydlí svého. Křik ponoukajících se, jako presovníků, rozléhati se bude proti všechněm obyvatelům té země,
Jeremjáš 25. - 31. I průjde hřmot až do konce země. Nebo rozepři má Hospodin s těmi národy, v soud vchází sám se všelikým tělem; bezbožníky vydá pod meč, dí Hospodin.
Jeremjáš 25. - 32. Takto praví Hospodin zástupů: Aj, bída půjde z národu na národ, a vichřice veliká strhne se od končin země.
Jeremjáš 25. - 33. I budou zbiti od Hospodina v ten čas od konce země až do konce země; nebudou oplakáni, ani sklizeni, ani pochováni, místo hnoje na svrchku země budou.
Jeremjáš 25. - 34. Kvělte pastýři a křičte, anobrž válejte se v popele, vy nejznamenitější toho stáda; nebo naplnili se dnové vaši, abyste zbiti byli, a abyste rozptýleni byli, i budete padati jako nádoba drahá.
Jeremjáš 25. - 35. I zahyne útočiště pastýřům a utíkání nejznamenitějším toho stáda.
Jeremjáš 25. - 36. Hlas žalostný pastýřů a kvílení nejznamenitějších toho stáda; nebo zkazí Hospodin pastvu jejich.
Jeremjáš 25. - 37. Zkažena budou i pastviska pokoj mající, pro prchlivost hněvu Hospodinova,
Jeremjáš 25. - 38. Jako lev opustí jeskyni svou; nebo přijde země jejich na spuštění, pro prchlivost zhoubce a pro prchlivost hněvu jeho.
Jeremjáš 26. - 1. Na počátku kralování Joakima syna Joziášova, krále Judského, stalo se slovo toto od Hospodina, řkoucí:
Jeremjáš 26. - 2. Takto praví Hospodin: Postav se v síňci domu Hospodinova, a mluv ke všechněm městům Judským, přicházejícím klaněti se v domě Hospodinově, všecka slova, kteráž tobě přikazuji mluviti k nim, neujímejž slova,
Jeremjáš 26. - 3. Zdali by aspoň uposlechli, a odvrátili se jeden každý od cesty své zlé, abych litoval zlého kteréž myslím učiniti jim pro nešlechetnost předsevzetí jejich.
Jeremjáš 26. - 4. Rciž tedy jim: Takto praví Hospodin: Neuposlechnete-li mne, abyste chodili v zákoně mém, kterýž jsem předložil vám,
Jeremjáš 26. - 5. Poslouchajíce slov služebníků mých proroků, kteréž já posílám k vám, jakož jste, když jsem je, ráno přivstávaje posílal, neposlouchali:
Jeremjáš 26. - 6. Jistě žeť naložím s domem tímto jako s Sílo, a město toto vydám v proklínání všechněm národům země.
Jeremjáš 26. - 7. Slyšeli pak kněží a proroci, i všecken lid Jeremiáše mluvícího slova ta v domu Hospodinovu.
Jeremjáš 26. - 8. I stalo se, že hned, jakž přestal Jeremiáš mluviti všeho, cožkoli přikázal Hospodin mluviti ke všemu lidu, jali jej ti kněží a proroci i všecken lid ten, řkouce: Smrtí umřeš.
Jeremjáš 26. - 9. Proč jsi prorokoval ve jménu Hospodinovu, řka: Stane se jako Sílo domu tomuto, a město toto tak spustne, že nebude v něm žádného obyvatele? Shromažďoval se pak všecken lid k Jeremiášovi do domu Hospodinova.
Jeremjáš 26. - 10. Tedy uslyšavše knížata Judská ty věci, přišli z domu královského do domu Hospodinova, a posadili se u dveří brány Hospodinovy nové.
Jeremjáš 26. - 11. I řekli kněží a proroci těm knížatům a všemu lidu, řkouce:Hoden jest smrti muž tento; nebo prorokoval proti městu tomuto, jakž jste slyšeli v své uši.
Jeremjáš 26. - 12. Tedy promluvil Jeremiáš ke všechněm knížatům těm i ke všemu lidu, řka: Hospodin poslal mne, abych prorokoval o domu tomto i o městě tomto všecky ty věci, kteréž jste slyšeli.
Jeremjáš 26. - 13. Protož nyní polepšte cest svých a předsevzetí svých, a poslouchejte hlasu Hospodina Boha svého, i bude litovati Hospodin toho zlého, kteréž vyřkl proti vám.
Jeremjáš 26. - 14. Já pak aj, v rukou vašich jsem, učiňte mi, což se vám za dobré a spravedlivé vidí.
Jeremjáš 26. - 15. Ale však jistotně vězte, usmrtíte-li mne, že krev nevinnou na sebe uvedete, i na město toto, i na obyvatele jeho; nebo v pravdě poslal mne Hospodin k vám, abych mluvil v uši vaše všecka slova tato.
Jeremjáš 26. - 16. I řekli knížata i všecken lid kněžím a těm prorokům: Nemáť nikoli muž tento odsuzován býti na smrt, poněvadž ve jménu Hospodina Boha našeho mluvil nám.
Jeremjáš 26. - 17. Tedy povstali někteří z starších té země, a promluvili ke všemu shromáždění lidu, řkouce:
Jeremjáš 26. - 18. Micheáš Moraštický prorokoval za času Ezechiáše krále Judského, a pravil všemu lidu Judskému, řka: Takto praví Hospodin zástupů: Sion jako pole orán bude, a Jeruzalém jako hromady, hora pak domu tohoto jako lesové vysocí.
Jeremjáš 26. - 19. Zdaliž hned proto usmrtil jej Ezechiáš král Judský a všecken Juda? Zdaliž neulekl se Hospodina, a nemodlil se Hospodinu? I litoval Hospodin toho zlého, kteréž vyřkl proti nim. Protož my činíme velmi zlou věc proti dušem svým.
Jeremjáš 26. - 20. A byl také muž prorokující ve jménu Hospodinovu, Uriáš syn Semaiášův z Kariatjeharim, kterýž prorokoval o městě tomto i o zemi této v táž všecka slova jako Jeremiáš.
Jeremjáš 26. - 21. A když uslyšel král Joakim a všickni udatní jeho, i všecka knížata slova jeho, hned usiloval král usmrtiti jej. O čemž uslyšev Uriáš, bál se, a utíkaje, přišel do Egypta.
Jeremjáš 26. - 22. Ale poslal král Joakim některé do Egypta, Elnatana syna Achborova i jiné s ním do Egypta.
Jeremjáš 26. - 23. Kteříž vyvedše Uriáše z Egypta, přivedli jej k králi Joakimovi. I zabil jej mečem, a vhodil tělo jeho do hrobů lidu obecného.
Jeremjáš 26. - 24. A však ruka Achikamova syna Safanova byla při Jeremiášovi, aby ho nevydával v ruku lidu k usmrcení jeho.
Jeremjáš 27. - 1. Na počátku kralování Joakima syna Joziášova, krále Judského, stalo se slovo toto k Jeremiášovi od Hospodina, řkoucí:
Jeremjáš 27. - 2. Takto řekl Hospodin ke mně: Zdělej sobě oboječky a jha, a dej je na šíji svou.
Jeremjáš 27. - 3. Potom je pošli k králi Idumejskému, a k králi Moábskému, a k králi synů Ammonových, a k králi Tyrskému, a k králi Sidonskému po těch poslích, kteříž přijedou do Jeruzaléma k Sedechiášovi králi Judskému.
Jeremjáš 27. - 4. A přikaž jim, ať pánům svým řeknou: Takto praví Hospodin zástupů, Bůh Izraelský: Tak rcete pánům svým:
Jeremjáš 27. - 5. Já jsem učinil zemi, člověka i hovada, kterážkoli jsou na svrchku země, mocí svou velikou a ramenem svým vztaženým. Protož dávám ji, komuž se mi dobře líbí.
Jeremjáš 27. - 6. Jako nyní já dal jsem všecky země tyto v ruku Nabuchodonozora krále Babylonského, služebníka svého, ano i živočichy polní dal jsem jemu, aby sloužili jemu.
Jeremjáš 27. - 7. Protož budouť sloužiti jemu všickni ti národové, i synu jeho, i synu syna jeho, dokudž by nepřišel čas země jeho i jeho samého, když v službu podrobí jej sobě národové znamenití a králově velicí.
Jeremjáš 27. - 8. Stane se pak, že národ ten i království to, kteréž by nesloužilo jemu, Nabuchodonozorovi králi Babylonskému, a kterýž by nepoddal šíje své pod jho krále Babylonského, mečem a hladem i morem navštívím národ ten, dí Hospodin, dokudž bych do konce nevyplénil jich rukou jeho.
Jeremjáš 27. - 9. Protož vy neposlouchejte proroků svých, ani hadačů svých, ani snů svých, ani planetářů svých, ani kouzedlníků svých, kteříž mluvívají k vám, říkajíce: Nebudete sloužiti králi Babylonskému.
Jeremjáš 27. - 10. Nebo oni vám lež prorokují, abych vzdálil vás od země vaší, a vyhnal vás, abyste zahynuli.
Jeremjáš 27. - 11. Národu pak, kterýž skloní šíji svou pod jho krále Babylonského a sloužiti bude jemu, toho zajisté nechám v zemi jeho, dí Hospodin, aby dělal ji, a bydlil v ní.
Jeremjáš 27. - 12. Sedechiášovi také, králi Judskému, mluvil jsem naskrze ta všecka slova, řka: Skloňte šíje své pod jho krále Babylonského, a služte jemu i lidu jeho, a buďte živi.
Jeremjáš 27. - 13. Proč máte zahynouti, ty i lid tvůj, mečem, hladem a morem, jakž mluvil Hospodin o národu, kterýž by nesloužil králi Babylonskému?
Jeremjáš 27. - 14. Neposlouchejtež tedy slov proroků těch, kteříž mluvíce k vám, říkají: Nebudete sloužiti králi Babylonskému. Nebo oni vám lež prorokují.
Jeremjáš 27. - 15. Neposlalť jsem jich zajisté, dí Hospodin, a však oni prorokují ve jménu mém lživě, abych zahnal vás, kdež byste zahynuli vy i ti proroci, kteříž prorokují vám.
Jeremjáš 27. - 16. Kněžím také i všemu lidu tomu mluvil jsem, řka: Takto praví Hospodin: Neposlouchejte slov proroků svých, kteříž prorokují vám, říkajíce: Aj, nádobí domu Hospodinova navrácena budou z Babylona již brzo. Neboť lež oni prorokují vám.
Jeremjáš 27. - 17. Neposlouchejtež jich, služte králi Babylonskému a živi buďte. Proč má býti toto město pouští?
Jeremjáš 27. - 18. Jestliže pak oni jsou proroci, a jestliže slovo Hospodinovo jest v nich, nechť se medle přimluví k Hospodinu zástupů, ať nádobí to, pozůstávající v domě Hospodinově a v domě krále Judského a v Jeruzalémě, nedostává se do Babylona.
Jeremjáš 27. - 19. Nebo takto praví Hospodin zástupů o těch sloupích, a o tom moři, a o těch podstavcích, i o ostatku nádobí pozůstávajícím v městě tomto,
Jeremjáš 27. - 20. Kteréhož nepobral Nabuchodozor král Babylonský, když přestěhoval Jekoniáše syna Joakimova, krále Judského, z Jeruzaléma do Babylona, a všecky nejpřednější Judské i Jeruzalémské,
Jeremjáš 27. - 21. Takto zajisté dí Hospodin zástupů, Bůh Izraelský, o těch nádobách, pozůstávajících v domě Hospodinově a v domě krále Judského i v Jeruzalémě:
Jeremjáš 27. - 22. Do Babylona zavezeny budou, a tam budou až do dne toho, v němž je navštívím, dí Hospodin, a rozkáži je přivezti, a zase navrátím je na místo toto.
Jeremjáš 28. - 1. Stalo se pak léta toho, na počátku kralování Sedechiáše krále Judského, léta totiž čtvrtého, měsíce pátého, mluvil ke mně Chananiáš syn Azurův, prorok, kterýž byl z Gabaon, v domě Hospodinově, před očima kněží i všeho lidu, řka:
Jeremjáš 28. - 2. Takto praví Hospodin zástupů, Bůh Izraelský, řka: Polámal jsem jho krále Babylonského.
Jeremjáš 28. - 3. Po dvou letech já navrátím zase na místo toto všecka nádobí domu Hospodinova, kteráž pobral Nabuchodonozor král Babylonský z místa tohoto, a zavezl je do Babylona.
Jeremjáš 28. - 4. Jekoniáše také syna Joakimova, krále Judského, i všecky zajaté Judské, kteříž se dostali do Babylona, já zase přivedu na místo toto, dí Hospodin; nebo polámi jho krále Babylonského.
Jeremjáš 28. - 5. Tedy řekl Jeremiáš prorok Chananiášovi proroku tomu před očima kněží a před očima všeho lidu, kteříž stáli v domě Hospodinově,
Jeremjáš 28. - 6. Řekl, pravím, Jeremiáš prorok: Amen, učiniž tak Hospodin. Potvrdiž Hospodin slov tvých, kteráž jsi prorokoval o navrácení nádobí domu Hospodinova, a všech zajatých z Babylona na místo toto.
Jeremjáš 28. - 7. Ale však poslechni medle slova tohoto, kteréž já mluvím při tvé přítomnosti a při přítomnosti všeho tohoto lidu.
Jeremjáš 28. - 8. Proroci, kteříž bývali přede mnou i před tebou od věků, ti prorokovali proti zemím znamenitým a proti královstvím velikým o válce a o ssoužení a o moru.
Jeremjáš 28. - 9. Prorok ten, kterýž prorokuje o pokoji, když dojde slovo toho proroka, ten prorok znám bývá, že jej poslal Hospodin v pravdě.
Jeremjáš 28. - 10. Tedy sňal Chananiáš prorok to jho z šíje Jeremiáše proroka, a polámal je.
Jeremjáš 28. - 11. A mluvil Chananiáš před očima všeho lidu, řka: Takto praví Hospodin: Tak polámi jho Nabuchodonozora krále Babylonského po dvou letech z šíje všech národů. I počal jíti Jeremiáš prorok cestou svou.
Jeremjáš 28. - 12. Ale stalo se slovo Hospodinovo k Jeremiášovi, když polámal Chananiáš prorok to jho z šíje Jeremiáše proroka, řkoucí:
Jeremjáš 28. - 13. Jdi a mluv k Chananiášovi, řka: Takto praví Hospodin: Jha dřevěná jsi polámal, protož zdělej místo nich jha železná.
Jeremjáš 28. - 14. Nebo takto praví Hospodin zástupů, Bůh Izraelský: Jho železné vložím na šíji všech národů těchto, aby sloužili Naduchodonozorovi králi Babylonskému, a budouť sloužiti jemu. Také i živočichy polní dám jemu.
Jeremjáš 28. - 15. Zatím řekl Jeremiáš prorok Chananiášovi proroku: Slyšiž nyní, Chananiáši: Neposlal tebe Hospodin, ale ty jsi k tomu přivedl, aby lid tento ve lži skládal doufání.
Jeremjáš 28. - 16. Protož takto praví Hospodin: Aj, já sklidím tě se svrchku země, tento rok ty umřeš; nebo jsi mluvil to, čímž bys odvrátil lid od Hospodina.
Jeremjáš 28. - 17. I umřel Chananiáš prorok roku toho měsíce sedmého.
Jeremjáš 29. - 1. Tato jsou slova listu, kterýž poslal Jeremiáš prorok z Jeruzaléma k ostatku starších zajatých a k kněžím i k prorokům i ke všemu lidu, kterýž přestěhoval Nabuchodonozor z Jeruzaléma do Babylona,
Jeremjáš 29. - 2. Když vyšel Jekoniáš král a královna, i komorníci, knížata Judská i Jeruzalémská, tolikéž tesaři i kováři z Jeruzaléma,
Jeremjáš 29. - 3. Po Elasovi synu Safanovu, a Gemariášovi synu Helkiášovu, (kteréž byl poslal Sedechiáš král Judský k králi Babylonskému do Babylona), řka:
Jeremjáš 29. - 4. Takto praví Hospodin zástupů, Bůh Izraelský, všechněm zajatým, kteréž jsem přestěhoval z Jeruzaléma do Babylona:
Jeremjáš 29. - 5. Stavějte domy, a osazujte se, štěpujte také štěpnice, a jezte ovoce jejich.
Jeremjáš 29. - 6. Pojímejte ženy, a ploďte syny i dcery, dávejte také synům svým ženy, dcery též své dávejte za muže, ať rodí syny a dcery; množte se tam, a nebeřte umenšení.
Jeremjáš 29. - 7. A hledejte pokoje města toho, do kteréhož jsem zastěhoval vás, a modlívejte se za ně Hospodinu; nebo v pokoji jeho budete míti pokoj.
Jeremjáš 29. - 8. Takto zajisté praví Hospodin zástupů, Bůh Izraelský: Nechť vás nesvodí proroci vaši, kteříž jsou mezi vámi, ani hadači vaši, a nespravujte se sny svými, jichž vy příčinou jste, aby je mívali.
Jeremjáš 29. - 9. Nebo vám oni lživě prorokují ve jménu mém; neposlalť jsem jich, dí Hospodin.
Jeremjáš 29. - 10. Takto zajisté praví Hospodin: Že jakž se jen vyplní Babylonu sedmdesáte let, navštívím vás, a potvrdím vám slova svého výborného o navrácení vás na místo toto.
Jeremjáš 29. - 11. Nebo já nejlépe znám myšlení, kteráž myslím o vás, dí Hospodin, myšlení o pokoji, a ne o trápení, abych učinil vašemu očekávání konec přežádostivý.
Jeremjáš 29. - 12. Když mne vzývati budete, a půjdete, a modliti se mně budete, tedy vyslyším vás.
Jeremjáš 29. - 13. A hledajíce mne, naleznete, když mne hledati budete celým srdcem svým.
Jeremjáš 29. - 14. Dám se zajisté nalezti vám, dí Hospodin, a přivedu zase zajaté vaše, a shromáždím vás ze všech národů i ze všech míst, kamžkoli jsem zahnal vás, dí Hospodin, a uvedu vás zase na místo toto, odkudž jsem vás zastěhoval,
Jeremjáš 29. - 15. Když řeknete: Vzbuzovalť nám Hospodin proroky v Babyloně.
Jeremjáš 29. - 16. Nebo takto praví Hospodin o králi sedícím na stolici Davidově, a o všem lidu obývajícím v městě tomto, bratřích vašich, kteříž nevyšli s vámi v tom zajetí,
Jeremjáš 29. - 17. Takto dí Hospodin zástupů: Aj, já pošli na ně meč, hlad a mor, a naložím s nimi jako s fíky trpkými, kterýchž nelze jísti pro trpkost.
Jeremjáš 29. - 18. Nebo stihati je budu mečem, hladem i morem, a vydám je ku posmýkání po všech královstvích země, k proklínání, a k užasnutí, anobrž na odivu, a k utrhání mezi všemi národy, tam kdež je vypudím,
Jeremjáš 29. - 19. Proto že neposlouchají slov mých, dí Hospodin, když posílám k nim služebníky své proroky, ráno přivstávaje, a to ustavičně, a neposlouchali jste, dí Hospodin.
Jeremjáš 29. - 20. Protož slyštež vy slovo Hospodinovo, všickni zajatí, kteréž jsem vyslal z Jeruzaléma do Babylona.
Jeremjáš 29. - 21. Takto praví Hospodin zástupů, Bůh Izraelský, o Achabovi synu Kolaiášovu, a o Sedechiášovi synu Maaseiášovu, kteříž prorokují vám ve jménu mém lež: Aj, já vydám je v ruku Nabuchodonozora krále Babylonského, aby je zbil před očima vašima.
Jeremjáš 29. - 22. I bude vzato na nich klnutí mezi všecky zajaté Judské, kteříž jsou v Babyloně, aby říkali: Nechť nakládá Hospodin s tebou, jako s Sedechiášem a jako s Echabem, kteréž upekl král Babylonský na ohni,
Jeremjáš 29. - 23. Proto že páchali nešlechetnost v Izraeli, cizoložíce s ženami bližních svých, a mluvíce slovo ve jménu mém lživě, čehož jsem nepřikázal jim. Já pak o tom vím, a jsem toho i svědkem, dí Hospodin.
Jeremjáš 29. - 24. Semaiášovi Nechelamitskému mluv, řka:
Jeremjáš 29. - 25. Takto praví Hospodin zástupů, Bůh Izraelský, řka: Proto že jsi poslal jménem svým listy ke všemu lidu, kterýž jest v Jeruzalémě, a Sofoniášovi synu Maaseiášovu knězi i ke všechněm kněžím, řka:
Jeremjáš 29. - 26. Hospodin dal tě za kněze na místo Joiady kněze, abyste pozor měli v domě Hospodinově na každého muže pošetilého a vystavujícího se za proroka, a abys dal takového do žaláře a do klady.
Jeremjáš 29. - 27. Pročež jsi pak nyní neokřikl Jeremiáše Anatotského, kterýž se vám vystavuje za proroka?
Jeremjáš 29. - 28. Nebo posílal k nám do Babylona, řka: Protáhneť se to dlouho, stavějte domy, a osazujte se, štěpujte také štěpnice, a jezte ovoce jejich.
Jeremjáš 29. - 29. Nebo Sofoniáš kněz četl ten list před Jeremiášem prorokem.
Jeremjáš 29. - 30. I stalo se slovo Hospodinovo k Jeremiášovi, řkoucí:
Jeremjáš 29. - 31. Pošli ke všechněm zajatým, řka: Takto praví Hospodin o Semaiášovi Nechelamitském: Proto že prorokuje vám Semaiáš, ješto jsem já ho neposlal, a přivodí vás k tomu, abyste doufání skládali ve lži,
Jeremjáš 29. - 32. Protož takto praví Hospodin: Aj, já trestati budu Semaiáše Nechelamitského i símě jeho. Nebude míti žádného, kdo by bydlil u prostřed lidu tohoto, aniž uzří toho dobrého, kteréž já učiním lidu svému, dí Hospodin; nebo mluvil to, čímž by odvrátil lid od Hospodina.
Jeremjáš 30. - 1. Slovo, kteréž se stalo k Jeremiášovi od Hospodina, řkoucí:
Jeremjáš 30. - 2. Takto praví Hospodin, Bůh Izraelský, řka: Spiš sobě do knihy všecka slova, kterážť jsem mluvil.
Jeremjáš 30. - 3. Aj, dnové zajisté jdou, dí Hospodin, přivedu zase zajaté lidu svého Izraelského i Judského, praví Hospodin, a uvedu je do země, kterouž jsem byl dal otcům jejich, a dědičně ji obdrží,
Jeremjáš 30. - 4. Tatoť pak jsou slova, kteráž mluvil Hospodin o Izraelovi a Judovi:
Jeremjáš 30. - 5. Takto zajisté praví Hospodin: Hlas předěšení a hrůzy slyšíme, a že není žádného pokoje.
Jeremjáš 30. - 6. Ptejte se nyní, a vizte rodívá-li samec. Pročež tedy vidím, an každý muž rukama svýma drží se za bedra svá jako rodička, a obrácené všechněch oblíčeje v zsinalost?
Jeremjáš 30. - 7. Ach, nebo veliký jest den tento, tak že nebylo žádného jemu podobného. Ale jakť koli čas jest ssoužení Jákobova, předceť z něho vysvobozen bude.
Jeremjáš 30. - 8. Stane se zajisté v ten den, dí Hospodin zástupů, že polámi jho jeho z šíje tvé, a svazky tvé potrhám, i nebudou ho více v službu podrobovati cizozemci.
Jeremjáš 30. - 9. Ale sloužiti budou Hospodinu Bohu svému, a Davidovi králi svému, kteréhož jim vzbudím.
Jeremjáš 30. - 10. Protož ty neboj se, služebníče můj Jákobe, dí Hospodin, aniž se strachuj, ó Izraeli, nebo aj, já vysvobodím tě zdaleka, i símě tvé z země zajetí jejich. I navrátí se Jákob, aby odpočíval, a pokoj měl, a nebude žádného, kdo by jej předěsil.
Jeremjáš 30. - 11. Neboť já s tebou jsem, dí Hospodin, abych tě vysvobodil, když učiním konec všechněm národům, mezi kteréž tě rozptýlím. Tobě však neučiním konce, ale budu tě trestati v soudu, ačkoli tě bez trestání naprosto nenechám.
Jeremjáš 30. - 12. Takto zajisté praví Hospodin: Přetěžké bude potření tvé, přebolestná rána tvá.
Jeremjáš 30. - 13. Nebude, kdo by přisoudil při tvou k uléčení; lékařství platného žádného míti nebudeš.
Jeremjáš 30. - 14. Všickni, kteříž tě milují, zapomenou se nad tebou, aniž tě navštíví, když tě raním ranou nepřítele, a trestáním přísným pro mnohou nepravost tvou a nesčíslné hříchy tvé.
Jeremjáš 30. - 15. Proč křičíš nad svým potřením a těžkou bolestí svou? Pro mnohou nepravost tvou a nesčíslné hříchy tvé to činím tobě.
Jeremjáš 30. - 16. A však všickni, kteříž zžírají tebe, sežráni budou, a všickni, kteříž utiskají tebe, všickni, pravím, do zajetí půjdou, a kteříž tě pošlapávají, pošlapáni budou, a všecky, kteříž tě loupí, v loupež vydám,
Jeremjáš 30. - 17. Tehdáž když tobě navrátím zdraví, a na rány tvé zhojím tě, dí Hospodin, proto že zahnanou nazývali tebe, říkajíce: Tato jest Sion, není žádného, kdo by ji navštívil.
Jeremjáš 30. - 18. Takto praví Hospodin: Aj, já zase přivedu zajaté stánků Jákobových, a nad příbytky jeho slituji se, i budeť zase vzděláno město na prvním místě svém, a palác podlé způsobu svého vystaven.
Jeremjáš 30. - 19. A bude pocházeti od nich díků činění a hlas veselících se; nebo je rozmnožím, a nebudou umenšení bráti, zvelebím je, a nebudou sníženi.
Jeremjáš 30. - 20. A budou synové jeho tak jako i prvé, a shromáždění jeho přede mnou utvrzeno bude, trestati pak budu všecky, kteříž jej ssužují.
Jeremjáš 30. - 21. A povstane z něho nejdůstojnější jeho, a panovník jeho z prostředku jeho vyjde, kterémuž rozkáži přiblížiti se, aby předstoupil přede mne. Nebo kdo jest ten, ješto by slíbil za sebe, že předstoupí přede mne? dí Hospodin.
Jeremjáš 30. - 22. I budete mým lidem, a já budu vaším Bohem.
Jeremjáš 30. - 23. Aj, vicher Hospodinův s prchlivostí vyjde, vicher trvající nad hlavou nešlechetných trvati bude.
Jeremjáš 30. - 24. Neodvrátíť se prchlivost hněvu Hospodinova, dokudž neučiní toho, a dokudž nevykoná úmyslu srdce svého. Tehdáž porozumíte tomu.
Jeremjáš 31. - 1. Toho času, dí Hospodin, budu Bohem všech čeledí Izraelových, a oni budou mým lidem.
Jeremjáš 31. - 2. Takto praví Hospodin: Lid z těch pozůstalých po meči nalezl milost na poušti, když jsem chodil před ním, abych odpočinutí způsobil Izraelovi.
Jeremjáš 31. - 3. Za starodávnať se mi ukazoval Hospodin. I však milováním věčným miluji tě, pročež ustavičně činím tobě milosrdenství.
Jeremjáš 31. - 4. Ještě vždy vzdělávati tě budu, a vzdělána budeš, panno Izraelská; ještě se obveselovati budeš bubny svými, a vycházeti s houfem plésajících.
Jeremjáš 31. - 5. Ještě štěpovati budeš vinice v horách Samařských, štěpovati budou štěpaři i jísti.
Jeremjáš 31. - 6. Nebo nastane den, v němž volati budou strážní na hoře Efraimově: Vstaňte a vstupme na Sion k Hospodinu Bohu svému.
Jeremjáš 31. - 7. Takto zajisté praví Hospodin: Prozpěvujte Jákobovi o věcech veselých, prokřikujte zjevně před těmi národy; dejte se slyšeti, chválu vzdávejte, a rcete: Vysvoboď, Hospodine, ostatek lidu svého Izraelského.
Jeremjáš 31. - 8. Aj, já přivedu je z země půlnoční, a shromáždím je ze všech stran země, s nimi spolu slepého i kulhavého, těhotnou i rodící; shromáždění veliké sem se navrátí.
Jeremjáš 31. - 9. Kteréžto s pláčem jdoucí a s pokornými modlitbami zase přivedu, a povedu je podlé tekutých vod cestou přímou, na níž by se nepoklesli; neboť jsem Izraelův otec, a Efraim jest prvorozený můj.
Jeremjáš 31. - 10. Slyšte slovo Hospodinovo, ó národové, a zvěstujte na ostrovích dalekých, a rcete: Ten, kterýž rozptýlil Izraele, shromáždí jej, a ostříhati ho bude jako pastýř stáda svého.
Jeremjáš 31. - 11. Neboť vykoupil Hospodin Jákoba, protož vysvobodí jej z ruky toho, kterýž silnější jest nad něj.
Jeremjáš 31. - 12. I přijdou, a prozpěvovati budou na výsosti Siona, a pohrnou se k dobrotě Hospodinově s obilím, a s vínem, a s olejem, a s plodem skotů a bravů, duše pak jejich bude podobná zahradě svlažené, a nebudouť se rmoutiti více.
Jeremjáš 31. - 13. Tehdáž veseliti se bude panna s plésáním, a mládenci i starci spolu; obrátím zajisté kvílení jejich v radost, a potěším jich, a obveselím je po zámutku jejich.
Jeremjáš 31. - 14. Rozvlažím i duši kněží tukem, a lid můj dobroty mé nasytí se, dí Hospodin.
Jeremjáš 31. - 15. Takto praví Hospodin: Hlas v Ráma slyšán jest, naříkání a pláč přehořký. Ráchel plačeci synů svých, nedala se potěšiti po synech svých, proto že žádného není.
Jeremjáš 31. - 16. Takto praví Hospodin: Zdrž hlas svůj od pláče, a oči své od slz, nebo budeš míti mzdu za práci svou, praví Hospodin, že se navrátí z země nepřátelské.
Jeremjáš 31. - 17. Jest, pravím, čáka, žeť se potom, dí Hospodin, navrátí synové do svého kraje.
Jeremjáš 31. - 18. V pravdě slyším Efraima, an sobě stýště, pravě: Trestals mne, abych strestán byl jako telátko neupřáhané; obrať mne, abych obrácen byl, ty jsi zajisté, Hospodine, Bůh můj.
Jeremjáš 31. - 19. Nebo po obrácení svém pokání činiti budu, a když mi k známosti sebe poslouženo bude, udeřím se v bedra. Stydímť se, anobrž i pýřím, že snáším útržku dětinství svého.
Jeremjáš 31. - 20. Zdali Efraim jest mým synem milým, aneb dítě velmi milostné? A však jakž jsem mluvil proti němu, ustavičně se vždy na něj rozpomínám. Pročež pohybují se vnitřnosti mé příčinou jeho; jistě žeť se slituji nad ním, dí Hospodin.
Jeremjáš 31. - 21. Nastavěj sobě pamětných znamení, naklaď sobě hromad kamení, pamatuj na tu silnici a cestu, kterouž jsi šla; navrať se, panno Izraelská, navrať se k městům svým těmto.
Jeremjáš 31. - 22. Dokudž se toulati budeš, ó dcero zpurná? Neboť učiní Hospodin novou věc na zemi: Žena bude vůkol obcházeti muže.
Jeremjáš 31. - 23. Takto praví Hospodin zástupů, Bůh Izraelský: Ještěť říkati budou slovo toto v zemi Judově a v městech jeho, když zase přivedu zajaté jejich: Požehnejž tobě Hospodin, ó příbytku spravedlnosti, horo svatosti.
Jeremjáš 31. - 24. Nebo osazovati se budou v zemi Judské, ve všech městech jeho spolu oráči, a kteříž zacházejí s stádem.
Jeremjáš 31. - 25. Rozvlažím zajisté duši ustalou, a všelikou duši truchlou nasytím.
Jeremjáš 31. - 26. V tom jsem procítil, a ohlédl se, a ten můj sen byl mi vděčný.
Jeremjáš 31. - 27. Aj, dnové jdou, dí Hospodin, v nichžto oseji dům Izraelský a dům Judský semenem lidským a semenem hovad.
Jeremjáš 31. - 28. I stane se, že jakož jsem se snažoval, abych je plénil, a bořil, a kazil a hubil, a trápil, tak se snažím, abych je vzdělal a rozsazoval, dí Hospodin.
Jeremjáš 31. - 29. Těch časů nebudou říkati více: Otcové jedli hrozen trpký, pročež zubové synů laskominy mají,
Jeremjáš 31. - 30. Nýbrž raději: Jeden každý pro nepravost svou umře. Každého člověka, kterýž by jedl hrozen trpký, laskominy míti budou zubové jeho.
Jeremjáš 31. - 31. Aj, dnové jdou, dí Hospodin, v nichž učiním s domem Izraelským a s domem Judským smlouvu novou.
Jeremjáš 31. - 32. Ne takovou smlouvu, jakouž jsem učinil s otci jejich v ten den, v kterýž jsem je ujal za ruku jejich, abych je vyvedl z země Egyptské. Kteroužto smlouvu mou oni zrušili, a já abych zůstati měl manželem jejich? dí Hospodin.
Jeremjáš 31. - 33. Ale tatoť jest smlouva, kterouž učiním s domem Izraelským po těchto dnech, dí Hospodin: Dám zákon svůj do vnitřnosti jejich, a na srdci jejich napíši jej; i budu Bohem jejich, a oni budou mým lidem.
Jeremjáš 31. - 34. A nebudou učiti více jeden každý bližního svého, a jeden každý bratra svého, říkajíce: Poznejte Hospodina. Všickni zajisté napořád znáti mne budou, od nejmenšího z nich až do největšího z nich, dí Hospodin; milostiv zajisté budu nepravosti jejich, a na hřích jejich nezpomenu více.
Jeremjáš 31. - 35. Takto praví Hospodin, kterýž dává slunce za světlo ve dne, zřízení měsíce a hvězd za světlo v noci, kterýž rozděluje moře, a zvučí vlnobití jeho, jehož jméno jest Hospodin zástupů:
Jeremjáš 31. - 36. Jestliže se pohnou ta nařízení před oblíčejem mým, dí Hospodin, takéť símě Izraelovo přestane býti národem před oblíčejem mým po všecky dny.
Jeremjáš 31. - 37. Takto praví Hospodin: Budou-li moci býti změřena nebesa zhůru, a vyhledáni základové země dolů, takéť já zavrhu docela símě Izraelovo pro všecko to, což činili, dí Hospodin.
Jeremjáš 31. - 38. Aj, dnové jdou, dí Hospodin, v nichž vystaveno bude město toto Hospodinu, od věže Chananeel až k bráně úhlu.
Jeremjáš 31. - 39. A půjde ještě šňůra měřící naproti ní, ku pahrbku Gareb, a přitočí se k Gou.
Jeremjáš 31. - 40. A všecko údolí těl mrtvých a popela, i všecko to pole až ku potoku Cedron, až k úhlu brány východní koňské posvěcené bude Hospodinu; nebudeť pléněno, ani kaženo více na věky.
Jeremjáš 32. - 1. Slovo, kteréž se stalo k Jeremiášovi od Hospodina léta desátého Sedechiáše krále Judského, kterýžto rok jest osmnáctý Nabuchodonozorův.
Jeremjáš 32. - 2. (Bylo pak tehdáž vojsko krále Babylonského oblehlo Jeruzalém, a Jeremiáš prorok byl zavřín v síni stráže, kteráž byla v domě krále Judského.
Jeremjáš 32. - 3. Nebo dal jej byl vsaditi Sedechiáš král Judský, řka: Proč ty prorokuješ, právě: Takto praví Hospodin: Aj, já dám město toto v ruku krále Babylonského, aby je vzal.
Jeremjáš 32. - 4. Sedechiáš také král Judský neznikne ruky Kaldejských, ale jistotně vydán bude v ruku krále Babylonského, a budou mluviti ústa jeho s ústy jeho, a oči jeho uzří oči jeho.
Jeremjáš 32. - 5. Nýbrž do Babylona zavede Sedechiáše, aby tam byl, až ho navštívím, dí Hospodin. Poněvadž bojujete s Kaldejskými, nepovede se vám šťastně.)
Jeremjáš 32. - 6. Tehdy řekl Jeremiáš: Stalo se slovo Hospodinovo ke mně, řkoucí:
Jeremjáš 32. - 7. Aj, Chanameel syn Salluma, strýce tvého, jde k tobě, aťby řekl: Kup sobě dvůr můj, kterýž jest v Anatot; nebo tobě právem příbuznosti náleží koupiti jej.
Jeremjáš 32. - 8. Když pak přišel ke mně Chanameel syn strýce mého, podlé slova Hospodinova, do síně stráže, a řekl ke mně: Kup medle dvůr můj, kterýž jest v Anatot, jenž jest v zemi Beniaminově; nebo tvůj jest právem dědičným, a právem příbuznosti, kupiž jej sobě: tedy porozuměv, že jest to slovo Hospodinovo,
Jeremjáš 32. - 9. I koupil jsem od Chanameele syna strýce svého ten dvůr, kterýž jest v Anatot, a odvážil jsem jemu peněz sedmnácte lotů stříbra.
Jeremjáš 32. - 10. A zapsav to do cedule, zapečetil jsem, a osvědčil jsem svědky, odváživ peníze na váze.
Jeremjáš 32. - 11. Potom vzal jsem, podlé přikázaní a ustanovení, cedule té koupě zapečetěnou i otevřenou,
Jeremjáš 32. - 12. A dal jsem ceduli té koupě Báruchovi synu Neriášovu, synu Maaseiášovu, před očima Chanameele strýce svého, a před očima svědků, kteříž se podepsali v ceduli té koupě, před očima všech Judských, kteříž se byli posadili v síni stráže.
Jeremjáš 32. - 13. A přikázal jsem Báruchovi před očima jejich, řka:
Jeremjáš 32. - 14. Takto praví Hospodin zástupů, Bůh Izraelský: Vezmi cedule tyto, tuto ceduli té koupě, jakož zapečetěnou, tak ceduli otevřenou tuto, a vlož je do nádoby hliněné, aby trvaly za mnohá léta.
Jeremjáš 32. - 15. Nebo takto praví Hospodin zástupů, Bůh Izraelský: Ještěť kupováni budou domové, a rolí, i vinice v zemi této.
Jeremjáš 32. - 16. Potom modlil jsem se Hospodinu, když jsem dal ceduli té koupě Báruchovi synu Neriášovu, řka:
Jeremjáš 32. - 17. Ach, Panovníče Hospodine, aj, ty jsi učinil nebe i zemi mocí svou velikou a ramenem svým vztaženým, nemůžeť skryta býti před tebou žádná věc.
Jeremjáš 32. - 18. Činíš milosrdenství nad tisíci, a odplacíš za nepravost otců do lůna synů jejich po nich, Bůh veliký, silný, mocný, jehož jméno Hospodin zástupů,
Jeremjáš 32. - 19. Veliký v radě a znamenitý v správě, poněvadž oči tvé otevřené jsou na všecky cesty synů lidských, abys odplatil jednomu každému podlé cest jeho, a podlé ovoce předsevzetí jeho.
Jeremjáš 32. - 20. Kterýž jsi činil divy a zázraky v zemi Egyptské až do tohoto dne, jakož v Izraelovi tak mezi jinými lidmi, a dobyls sobě jména, jakéž jest po dnešní den.
Jeremjáš 32. - 21. Nebo vyvedl jsi lid svůj Izraelský z země Egyptské v divích a v zázracích, a rukou silnou, a ramenem vztaženým, a v strachu velikém,
Jeremjáš 32. - 22. A dals jim zemi tuto, kterouž jsi přisáhl dáti otcům jejich, zemi oplývající mlékem a strdí.
Jeremjáš 32. - 23. Ale že všedše do ní, a dědičně ujavše ji, neposlouchali hlasu tvého, a v zákoně tvém nechodili, všeho, což jsi koli přikázal jim činiti, nečinili, protož způsobils to, aby je potkalo všecko toto zlé.
Jeremjáš 32. - 24. Aj, střelci přitáhli na město, aby je vzali, a město skrze meč a hlad a mor dáno jest v ruku Kaldejských, bojujících proti němu; a tak, což jsi koli promluvil, děje se, jakž to sám vidíš.
Jeremjáš 32. - 25. Ty pak pravíš mi, Panovníče Hospodine: Zjednej sobě dvůr tento za peníze, a osvědč to svědky, ano již město toto dáno jest v ruku Kaldejských.
Jeremjáš 32. - 26. I stalo se slovo Hospodinovo k Jeremiášovi, řkoucí:
Jeremjáš 32. - 27. Aj, já jsem Hospodin Bůh všelikého těla, zdaliž přede mnou může býti skryta která věc?
Jeremjáš 32. - 28. Protož takto praví Hospodin: Aj, já dávám toto město v ruku Kaldejských a v ruku Nabuchodonozora krále Babylonského, aby je vzal.
Jeremjáš 32. - 29. A vejdouce Kaldejští, kteříž bojují proti městu tomuto, zapálí ohněm toto město, a vypálí je, i domy ty, na jejichž střechách kadívali Bálovi, a obětovali oběti mokré bohům cizím, aby mne hněvali.
Jeremjáš 32. - 30. Nebo synové Izraelští a synové Judští od dětinství svého jen toliko činí to, což jest zlého před očima mýma; synové, pravím, Izraelští jen toliko hněvají mne dílem rukou svých, dí Hospodin.
Jeremjáš 32. - 31. Toto zajisté město od toho dne, jakž je vystavěli, až do tohoto dne k hněvu mému a prchlivosti mé popouzí mne, tak že je sklidím od tváři své,
Jeremjáš 32. - 32. Pro všelikou nešlechetnost synů Izraelských a synů Judských, kterouž páchali, aby mne k hněvu popouzeli, oni, králové jejich, knížata jejich, kněží jejich i proroci jejich, jakož muži Judští, tak obyvatelé Jeruzalémští,
Jeremjáš 32. - 33. Obracejíce se ke mně hřbetem, a ne tváří. A když je učím, ráno přivstávaje, a to ustavičně, však nikoli neposlouchají, aby přijímali naučení.
Jeremjáš 32. - 34. Nadto nastavěli ohavností svých v domě tom, kterýž nazván jest od jména mého, aby jej zanečistili.
Jeremjáš 32. - 35. Nastavěli, pravím, výsostí Bálovi, kteréž jsou v údolí Benhinnom, aby vodili syny své a dcery své Molochovi, ješto jsem jim toho nepřikázal, aniž vstoupilo na srdce mé, aby páchati měli tu ohavnost, a Judu k hřešení přivodili.
Jeremjáš 32. - 36. A nyní z příčiny té takto dí Hospodin. Bůh Izraelský, o městě tomto, o kterémž vy říkáte: Dánoť jest v ruku krále Babylonského skrze meč a hlad a mor:
Jeremjáš 32. - 37. Aj, já shromáždím je ze všech zemí, do nichž jsem je rozehnal v hněvě svém, a v rozpálení svém, i v prchlivosti veliké, a přivedu je zase na toto místo, a způsobím to, aby bydlili bezpečně.
Jeremjáš 32. - 38. I budou lidem mým, a já budu jejich Bohem.
Jeremjáš 32. - 39. Dám zajisté jim srdce jedno a cestu jednu, aby se mne báli po všecky dny, tak aby jim dobře bylo i synům jejich po nich.
Jeremjáš 32. - 40. A učiním s nimi smlouvu věčnou, že se neodvrátím od nich, abych jim neměl dobře činiti; nadto bázeň svou dám v srdce jejich, aby neodstupovali ode mne.
Jeremjáš 32. - 41. I veseliti se budu z nich, dobře jim čině, když je štípím v zemi této pevně, celým srdcem svým a vší duší svou.
Jeremjáš 32. - 42. Nebo takto praví Hospodin: Jakož jsem uvedl všecko toto zlé veliké na lid tento, tak uvedu na ně všecko to dobré, o němž jim mluvím.
Jeremjáš 32. - 43. Tehdáž kupováno bude pole v zemi této, o níž vy říkáte: Pustá jest, tak že není v ní žádného člověka ani hovada, dánať jest v ruku Kaldejských.
Jeremjáš 32. - 44. Pole za peníze kupovati budou, a zapisovati do cedulí, a zpečetíce, svědky osvědčovati v zemi Beniaminově a vůkol Jeruzaléma v městech Judských, jakož v městech, kteráž jsou při horách, tak v městech na rovinách, a v městech poledních, když zase přivedu zajaté jejich, dí Hospodin.
Jeremjáš 33. - 1. Potom stalo se slovo Hospodinovo k Jeremiášovi po druhé, když ještě zavřín byl v síni stráže, řkoucí:
Jeremjáš 33. - 2. Takto praví Hospodin, kterýž učiní to, Hospodin, kterýž sformuje to, potvrdí toho, Hospodin jméno jeho:
Jeremjáš 33. - 3. Volej ke mně, a ohlásímť se, a oznámímť věci veliké a tajné, o nichž nevíš.
Jeremjáš 33. - 4. Nebo takto praví Hospodin, Bůh Izraelský, o domích města tohoto, a o domích králů Judských, kteříž zkaženi býti mají berany válečnými a mečem:
Jeremjáš 33. - 5. Potáhnouť k boji proti Kaldejským, ale aby naplnili tyto domy mrtvými těly lidskými, kteréž zbiji v hněvě svém a v prchlivosti své, pro jejichž všelikou nešlechetnost skryl jsem tvář svou od města tohoto.
Jeremjáš 33. - 6. Aj, já zopravuji je a vzdělám, a uzdravím obyvatele, a zjevím jim hojnost pokoje, a to stálého.
Jeremjáš 33. - 7. Nebo přivedu zase zajaté Judské a zajaté Izraelské, a vzdělám je jako prvé,
Jeremjáš 33. - 8. A očistím je od všeliké nepravosti jejich, kterouž hřešili proti mně, a odpustím všecky nepravosti jejich, kterýmiž hřešili proti mně, a jimiž zpronevěřovali se mně.
Jeremjáš 33. - 9. A toť mi bude k jménu, k radosti, k chvále, a k zvelebení mezi všemi národy země, kteříž uslyší o všem tom dobrém, kteréž já jim učiním, a děsíce se, třásti se budou nade vším tím dobrým a nade vším pokojem tím, kterýž já jim způsobím.
Jeremjáš 33. - 10. Takto praví Hospodin: Na tomto místě, o kterémž vy říkáte: Popléněno jest, tak že není ani člověka ani žádného hovada v městech Judských a na ulicích Jeruzalémských zpustlých, tak že není žádného člověka, ani žádného obyvatele, ani žádného hovada,
Jeremjáš 33. - 11. Ještěť bude slýchán hlas radosti a hlas veselé, hlas ženicha a hlas nevěsty, hlas řkoucích: Oslavujte Hospodina zástupů, nebo dobrý jest Hospodin, nebo na věky milosrdenství jeho, a obětujících díkčinění v domě Hospodinově, když zase přivedu zajaté země této jako na počátku, praví Hospodin.
Jeremjáš 33. - 12. Takto praví Hospodin zástupů: Na místě tomto popléněném, tak že není žádného člověka ani hovada, i ve všech městech jeho bude ještě obydlé pastýřů, kdež by chovali stáda.
Jeremjáš 33. - 13. V městech při horách, v městech na rovinách a v městech v straně polední, tolikéž v zemi Beniaminově a vůkol Jeruzaléma, i v městech Judských, ještě procházívati budou stáda skrze ruce počítajícího, praví Hospodin.
Jeremjáš 33. - 14. Aj, dnové jdou, dí Hospodin, v nichž vykonám slovo to výborné, kteréž jsem mluvil o domu Izraelovu a o domu Judovu.
Jeremjáš 33. - 15. V těch dnech a za času toho způsobím to, aby zrostl Davidovi výstřelek spravedlivý, kterýž konati bude soud a spravedlnost na zemi.
Jeremjáš 33. - 16. V těch dnech spasen bude Juda, a Jeruzalém bydliti bude bezpečně, a toť jest, což jemu přivolá Hospodin, spravedlnost naše.
Jeremjáš 33. - 17. Nebo takto praví Hospodin: Nebudeť vypléněn muž z rodu Davidova, ješto by neseděl na stolici domu Judského.
Jeremjáš 33. - 18. Z kněží také Levítských nebude vypléněn muž od tváři mé, ješto by neobětoval zápalu, a zapaloval suchou obět, a obětoval obět po všecky dny.
Jeremjáš 33. - 19. Potom stalo se slovo Hospodinovo k Jeremiášovi, řkoucí:
Jeremjáš 33. - 20. Takto praví Hospodin: Jestliže budete moci zrušiti smlouvu mou se dnem, a smlouvu mou s nocí, aby nebývalo dne ani noci časem svým:
Jeremjáš 33. - 21. Takéť smlouva má zrušena bude s Davidem služebníkem mým, aby neměl syna, kterýž by kraloval na stolici jeho, a s Levítskými kněžími, aby nebyli služebníky mými.
Jeremjáš 33. - 22. A jakož nemůže sečteno býti vojsko nebeské, ani změřen býti písek mořský, tak rozmnožím símě Davida služebníka svého, a Levítů mně přisluhujících.
Jeremjáš 33. - 23. Opět stalo se slovo Hospodinovo k Jeremiášovi, řkoucí:
Jeremjáš 33. - 24. Což nesoudíš, co lid tento mluví, říkaje: Že dvojí čeled, kterouž byl vyvolil Hospodin, již ji zavrhl, a lidem mým že pohrdají, jako by nebyl více národem před oblíčejem jejich.
Jeremjáš 33. - 25. Takto praví Hospodin: Nebude-liť smlouva má se dnem a nocí, a ustanovení nebes i země zdržáno,
Jeremjáš 33. - 26. Také símě Jákobovo a Davida služebníka svého zavrhu, abych nebral z semene jeho těch, kteříž by panovati měli nad semenem Abrahamovým, Izákovým a Jákobovým, když zase přivedu zajaté jejich, a smiluji se nad nimi.
Jeremjáš 34. - 1. Slovo,kteréž se stalo k Jeremiášovi od Hospodina, (když Nabuchodonozor král Babylonský, a všecko vojsko jeho, i všecka království země pod moc jeho přináležející, všickni také národové bojovali proti Jeruzalému a proti všechněm městům jeho), řkoucí:
Jeremjáš 34. - 2. Takto praví Hospodin Bůh Izraelský: Jdi a rci Sedechiášovi králi Judskému, rci, pravím, jemu: Takto dí Hospodin: Aj, já dám toto město v ruku krále Babylonského, aby je vypálil ohněm.
Jeremjáš 34. - 3. I ty neznikneš ruky jeho, ale jistotně jat a v ruku jeho vydán budeš, a oči tvé uzří oči krále Babylonského, i ústa jeho s ústy tvými mluviti budou, a do Babylona se dostaneš.
Jeremjáš 34. - 4. A však slyš slovo Hospodinovo, Sedechiáši králi Judský: Takto praví Hospodin o tobě: Neumřeš od meče,
Jeremjáš 34. - 5. V pokoji umřeš. A jakož pálívali otcům tvým, králům předešlým, kteříž byli před tebou, tak páliti budou tobě, a říkajíce: Ach, pane, kvíliti budou nad tebou; nebo slovo toto já mluvil jsem, dí Hospodin.
Jeremjáš 34. - 6. I mluvil Jeremiáš prorok Sedechiášovi, králi Judskému, všecka slova ta v Jeruzalémě,
Jeremjáš 34. - 7. Když vojsko krále Babylonského bojovalo proti Jeruzalému a proti všechněm městům Judským ostatním, proti Lachis a proti Azeku; nebo ta byla pozůstala z měst Judských města hrazená.
Jeremjáš 34. - 8. Slovo, kteréž se stalo k Jeremiášovi od Hospodina, když učinil král Sedechiáš smlouvu se vším lidem, kterýž byl v Jeruzalémě, o vyhlášení jim svobody,
Jeremjáš 34. - 9. Aby propustil jeden každý služebníka svého a jeden každý děvku svou, Hebrejského neb Hebrejskou, svobodné, aby nepodroboval sobě v službu Žida, bratra svého, nižádný.
Jeremjáš 34. - 10. Tedy uposlechla všecka knížata a všecken lid, kterýž byl v smlouvu všel, aby propustil jeden každý služebníka svého a jeden každý děvku svou svobodné, aby nepodroboval jich v službu více; uposlechli, pravím, a propustili.
Jeremjáš 34. - 11. Potom pak rozmyslivše se, zase pobrali služebníky své a děvky své, kteréž byli propustili svobodné, a podrobili je sobě za služebníky a děvky.
Jeremjáš 34. - 12. I stalo se slovo Hospodinovo k Jeremiášovi od Hospodina, řkoucí:
Jeremjáš 34. - 13. Takto praví Hospodin Bůh Izraelský: Já jsem učinil smlouvu s otci vašimi toho dne, když jsem je vyvedl z země Egyptské, z domu služebníků, řka:
Jeremjáš 34. - 14. Po vyplnění sedmi let propouštívejte jeden každý bratra svého Žida, kterýž by prodán byl tobě, a sloužilť by šest let, propusť, pravím, jej svobodného od sebe. Ale neuposlechli otcové vaši mne, aniž naklonili ucha svého.
Jeremjáš 34. - 15. Vy zajisté usmyslivše sobě dnes, učinili jste to, což jest spravedlivého před očima mýma, že jste vyhlásili svobodu jeden každý bližnímu svému, učinivše smlouvu před oblíčejem mým v domě tom, kterýž nazván jest od jména mého.
Jeremjáš 34. - 16. Ale zase zpáčivše se, zlehčili jste jméno mé, že jste vzali zase jeden každý služebníka svého a jeden každý děvku svou, kteréž jste byli propustili svobodné podlé žádosti jejich, a podrobili jste je, aby byli vaši služebníci a děvky.
Jeremjáš 34. - 17. Protož takto praví Hospodin: Vy neuposlechli jste mne, abyste vyhlásili svobodu jeden každý bratru svému, a jeden každý bližnímu svému, aj, já vyhlašuji proti vám svobodu, dí Hospodin, meči, moru a hladu, a vydám vás ku posmýkání po všech královstvích země.
Jeremjáš 34. - 18. Vydám zajisté ty lidi, jenž přestoupili smlouvu mou, kteříž nevykonali slov smlouvy té, kterouž učinili před oblíčejem mým, když tele rozťali na dvé, a prošli mezi díly jeho,
Jeremjáš 34. - 19. Totiž knížata Judská a knížata Jeruzalémská, komorníci, a kněží, i všecken lid té země, kteříž prošli mezi díly toho telete.
Jeremjáš 34. - 20. Vydám je, pravím, v ruku nepřátel jejich, a v ruku hledajících bezživotí jejich, i budou těla mrtvá jejich za pokrm ptactvu nebeskému, a šelmám zemským.
Jeremjáš 34. - 21. Sedechiáše také krále Judského, i knížata jeho vydám v ruku nepřátel jejich, a v ruku hledajících bezživotí jejich, v ruku, pravím, vojska krále Babylonského, kteříž odtáhli od vás.
Jeremjáš 34. - 22. Aj, já přikáži, dí Hospodin, a přivedu je zase na město toto, aby bojovali proti němu, a vezmouce je, vypálili je ohněm; města také Judská obrátím v poušť, tak že nebude žádného obyvatele.
Jeremjáš 35. - 1. Slovo, kteréž se stalo k Jeremiášovi od Hospodina za dnů Joakima syna Joziášova, krále Judského, řkoucí:
Jeremjáš 35. - 2. Jdi mezi Rechabitské, a promluvě s nimi, doveď je k domu Hospodinovu do jednoho z pokojů, a dej jim píti vína.
Jeremjáš 35. - 3. Tedy pojav Jazaniáše syna Jeremiášova, syna Chabaciniášova, a bratří jeho i všecky syny jeho se vší rodinou Rechabitských,
Jeremjáš 35. - 4. Dovedl jsem je k domu Hospodinovu do pokoje synů Chanana syna Igdaliášova, muže Božího, kterýž byl při pokoji knížat, jenž byl nad pokojem Maaseiáše syna Sallumova, ostříhajícího prahu.
Jeremjáš 35. - 5. Potom postavě před syny domu Rechabitských koflíky plné vína a číše, i řekl jsem jim: Píte víno.
Jeremjáš 35. - 6. Kteříž řekli: Nepíjíme vína. Nebo Jonadab syn Rechabův, otec náš, zapověděl nám, řka: Nepíjejte vína, vy, ani synové vaši na věky.
Jeremjáš 35. - 7. A domu nestavějte, ani semene nerozsívejte, vinice také neštěpujte, ani mívejte, ale v staních přebývejte po všecky dny vaše, abyste živi byli mnoho dnů na tváři země, v níž pohostinu jste.
Jeremjáš 35. - 8. Protož uposlechli jsme hlasu Jonadaba syna Rechabova, otce našeho, ve všem, což přikázal nám, abychom nepili vína po všecky dny své, my, manželky naše, synové naši, i dcery naše,
Jeremjáš 35. - 9. Abychom nestavěli domů k bydlení svému, a vinice, ani rolí, ani nic osátého nemívali.
Jeremjáš 35. - 10. Ale abychom bydlili v staních. Uposlechli jsme, pravím, a děláme všecko, jakž přikázal nám Jonadab otec náš.
Jeremjáš 35. - 11. Stalo se pak, když vtrhl Nabuchodonozor král Babylonský do země, že jsme řekli: Poďte, a ujděme do Jeruzaléma před vojskem Kaldejským, a před vojskem Syrským. Takž bydlíme v Jeruzalémě.
Jeremjáš 35. - 12. Tedy stalo se slovo Hospodinovo k Jeremiášovi, řkoucí:
Jeremjáš 35. - 13. Takto praví Hospodin zástupů, Bůh Izraelský: Jdi a rci mužům Judským a obyvatelům Jeruzalémským: Což nepřijmete naučení, abyste poslouchali slov mých? dí Hospodin.
Jeremjáš 35. - 14. K vykonání přichází všeliké slovo Jonadaba syna Rechabova, kterýž přikázal synům svým, aby nepili vína. Nepili zajisté až do tohoto dne, nebo poslouchají přikázaní otce svého. Já pak mluvím k vám, ráno přivstávaje, a to ustavičně, a však neposloucháte mne.
Jeremjáš 35. - 15. Nadto posílám k vám všecky služebníky své proroky, ráno přivstávaje, a to ustavičně, říkaje: Navraťte se již jeden každý z cesty své zlé, a polepšte předsevzetí svých, a nechoďte za bohy cizími, sloužíce jim, a tak přebývejte v zemi této, kterouž jsem dal vám i otcům vašim: však nenakloňujete uší svých, aniž mne posloucháte.
Jeremjáš 35. - 16. Ješto synové Jonadabovi syna Rechabova plní přikázaní otce svého, kteréž přikázal jim, lid pak tento neposlouchají mne.
Jeremjáš 35. - 17. Protož takto praví Hospodin Bůh zástupů, Bůh Izraelský: Aj, já uvedu na Judu a na všecky obyvatele Jeruzalémské všecko to zlé, kteréž jsem vyřkl proti nim, proto že jsem mluvíval k nim, a neposlouchali, a volával jsem na ně, ale neohlásili se.
Jeremjáš 35. - 18. Rodině pak Rechabitských řekl Jeremiáš: Takto praví Hospodin zástupů, Bůh Izraelský: Protože posloucháte přikázaní Jonadaba otce vašeho, a ostříháte všech přikázaní jeho, anobrž děláte všecko, jakž přikázal vám,
Jeremjáš 35. - 19. Protož takto praví Hospodin zástupů, Bůh Izraelský: Nebudeť vypléněn muž z rodu Jonadabova syna Rechabova, ješto by nestál před oblíčejem mým po všecky dny.
Jeremjáš 36. - 1. Stalo se pak léta čtvrtého Joakima syna Joziášova, krále Judského, stalo se slovo toto k Jeremiášovi od Hospodina, řkoucí:
Jeremjáš 36. - 2. Vezmi sobě knihu, a zapiš do ní všecka slova, kteráž jsem mluvil tobě proti Izraelovi, a proti Judovi, i všechněm národům od toho dne, jakž jsem mluvíval s tebou, ode dnů Joziášových, až do dne tohoto,
Jeremjáš 36. - 3. Zdali aspoň uslyšíce dům Judský o všem tom zlém, kteréž já myslím učiniti jim, navrátí se jeden každý z cesty své zlé, abych odpustil nepravost jejich a hřích jejich.
Jeremjáš 36. - 4. Protož zavolal Jeremiáš Bárucha syna Neriášova, i sepsal Báruch do knihy z úst Jeremiášových všecka slova Hospodinova, kteráž mluvil jemu.
Jeremjáš 36. - 5. Potom přikázal Jeremiáš Báruchovi, řka: Já zápověd maje, nemohu jíti do domu Hospodinova.
Jeremjáš 36. - 6. Protož jdi ty, a čti v knize této, což jsi napsal z úst mých, slova Hospodinova, při přítomnosti lidu v domě Hospodinově, v den postu, též také při přítomnosti všech Judských, kteříž by se z měst svých sešli, čti je,
Jeremjáš 36. - 7. Zda by snad poníženě a pokorně modléce se před Hospodinem, i navrátili by se jeden každý z cesty své zlé; neboť jest veliký hněv a prchlivost, v níž mluvil Hospodin proti lidu tomuto.
Jeremjáš 36. - 8. I učinil Báruch syn Neriášův všecko, jakž přikázal jemu Jeremiáš prorok, čta v knize té slova Hospodinova v domě Hospodinově.
Jeremjáš 36. - 9. Stalo se pak léta pátého za Joakima syna Joziášova, krále Judského, měsíce devátého, že vyhlásili půst před Hospodinem všemu lidu v Jeruzalémě, a všemu lidu, kteříž se byli sešli z měst Judských do Jeruzaléma.
Jeremjáš 36. - 10. I četl Báruch z knihy slova Jeremiášova v domě Hospodinově, v pokoji Gemariáše syna Safanova, písaře, na síni hořejší, u dveří brány domu Hospodinova nové, při přítomnosti všeho lidu.
Jeremjáš 36. - 11. Když pak vyslyšel Micheáš syn Gemariášův, syna Safanova, všecka slova Hospodinova z té knihy,
Jeremjáš 36. - 12. Hned šel do domu královského, do pokoje kancléřova, a aj, tam všecka knížata seděla: Elisama ten kancléř, a Delaiáš syn Semaiášův, a Elnatan syn Achborův, a Gemariáš syn Safanův, a Sedechiáš syn Chananiášův, i všecka knížata.
Jeremjáš 36. - 13. A oznámil jim Micheáš všecka slova, kteráž slyšel, když četl Báruch v knize při přítomnosti lidu.
Jeremjáš 36. - 14. Protož poslala všecka knížata k Báruchovi Judu syna Netaniášova, syna Selemiášova, syna Chuzova, aby řekl: Tu knihu, v níž jsi četl při přítomnosti lidu, vezmi do ruky své a poď. I vzal Báruch syn Neriášův tu knihu do ruky své, a přišel k nim.
Jeremjáš 36. - 15. Kteříž řekli jemu: Seď medle a čti ji před námi. I četl Báruch před nimi.
Jeremjáš 36. - 16. Stalo se pak, když uslyšeli všecka slova ta, že předěšeni byli všickni, a řekli Báruchovi: Jistotně oznámíme králi všecka slova tato.
Jeremjáš 36. - 17. Potom otázali se Bárucha, řkouce: Oznam již nám, jak jsi všecka slova ta sepsal z úst jeho?
Jeremjáš 36. - 18. Jimž řekl Báruch: Z úst svých pravil mi všecka slova tato, a já psal jsem na knihách černidlem.
Jeremjáš 36. - 19. Tedy řekla ta knížata Báruchovi: Jdi schovej se ty i Jeremiáš, ať žádný neví, kde jste.
Jeremjáš 36. - 20. Potom vešli k králi na síň, když tu knihu schovati dali v pokoji Elisama kancléře, a oznámili králi všecka slova ta.
Jeremjáš 36. - 21. I poslal král Judu, aby vzal tu knihu. Kterýžto vzal ji z pokoje Elisama kancléře, a četl ji Juda při přítomnosti krále, a při přítomnosti všech knížat stojících před králem.
Jeremjáš 36. - 22. Král pak seděl v domě, v němž v zimě býval, měsíce devátého, a na ohništi před ním hořelo.
Jeremjáš 36. - 23. Tedy stalo se, jakž jen přečtl Juda tři listy neb čtyři, že pořezal ji škriptorálem, a házel na oheň, kterýž byl na ohništi, až shořela všecka kniha ta ohněm tím, kterýž byl na ohništi.
Jeremjáš 36. - 24. Ale neulekli se, aniž roztrhl roucha svá král a všickni služebníci jeho, kteříž slyšeli všecka slova ta.
Jeremjáš 36. - 25. Nýbrž ještě když Elnatan a Delaiáš a Gemariáš přimlouvali se k králi, aby nepálil té knihy, tedy neuposlechl jich.
Jeremjáš 36. - 26. Ale přikázal král Jerachmeelovi synu královu, a Saraiášovi synu Azrielovu, a Selemiášovi synu Abdeelovu, aby jali Bárucha písaře a Jeremiáše proroka. Ale skryl je Hospodin.
Jeremjáš 36. - 27. Stalo se pak slovo Hospodinovo k Jeremiášovi, když spálil král tu knihu a slova, kteráž byl sepsal Báruch z úst Jeremiášových, řkoucí:
Jeremjáš 36. - 28. Vezmi sobě zase knihu jinou, a napiš na ní všecka slova první, kteráž byla v té knize prvnější, kterouž spálil Joakim král Judský.
Jeremjáš 36. - 29. O Joakimovi pak králi Judském rci: Takto praví Hospodin: Ty jsi spálil knihu tuto, pravě: Proč jsi psal v ní, řka: Jistotně přitáhne král Babylonský, a zkazí zemi tuto, a vyhladí z ní lidi i hovada?
Jeremjáš 36. - 30. Protož takto praví Hospodin o Joakimovi králi Judském: Nebude míti, kdo by seděl na stolici Davidově, a tělo jeho mrtvé bude vyvrženo na horko ve dne a na mráz v noci.
Jeremjáš 36. - 31. Nebo trestati budu na něm, a na semeni jeho, i na služebnících jeho nepravost jejich, a uvedu na ně, a na obyvatele Jeruzalémské, i na muže Judské všecko to zlé, o kterémž jsem mluvíval jim, a neposlouchali.
Jeremjáš 36. - 32. I vzal Jeremiáš knihu jinou, a dal ji Báruchovi synu Neriášovu, písaři, kterýž sepsal do ní z úst Jeremiášových všecka slova té knihy, kterouž byl spálil Joakim král Judský ohněm. A ještě přidáno jest k těm slovům mnoho těm podobných.
Jeremjáš 37. - 1. Potom kraloval král Sedechiáš syn Joziášův místo Koniáše syna Joakimova, kteréhož ustanovil králem Nabuchodonozor král Babylonský v zemi Judské.
Jeremjáš 37. - 2. Ale neposlouchal on, ani služebníci jeho, ani lid té země slov Hospodinových, kteráž mluvil skrze Jeremiáše proroka.
Jeremjáš 37. - 3. Ač byl poslal Sedechiáš Jehuchale syna Selemiášova a Sofoniáše syna Maaseiášova, kněze, k Jeremiášovi proroku, aby řekli: Modl se medle za nás Hospodinu Bohu našemu.
Jeremjáš 37. - 4. Nebo Jeremiáš ještě bydlil svobodně u prostřed lidu, aniž ho ještě byli dali do žaláře.
Jeremjáš 37. - 5. A vojsko Faraonovo bylo vytáhlo z Egypta; (nebo uslyšavše Kaldejští, kteříž oblehli byli Jeruzalém, pověst o nich, odtrhli od Jeruzaléma).
Jeremjáš 37. - 6. Stalo se pak slovo Hospodinovo k Jeremiášovi proroku, řkoucí:
Jeremjáš 37. - 7. Toto praví Hospodin Bůh Izraelský: Takto rcete králi Judskému, kterýž vás poslal ke mně, abyste se radili se mnou: Aj, vojsko Faraonovo, kteréž potáhne vám na pomoc, navrátí se zase do země své Egyptské.
Jeremjáš 37. - 8. Kaldejští pak navrátí se zase, a bojovati budou proti městu tomuto, a vezmouce je, vypálí je ohněm.
Jeremjáš 37. - 9. Takto praví Hospodin: Nesvoďte sami sebe, říkajíce: Konečně odtrhnou od nás Kaldejští, neboť neodtrhnou.
Jeremjáš 37. - 10. Nýbrž byste pobili všecko vojsko Kaldejských bojujících s vámi, tak že by pozůstali z nich toliko ranění, tiť z stanů svých povstanou, a toto město ohněm vypálí.
Jeremjáš 37. - 11. Stalo se pak, když odtrhlo vojsko Kaldejské od Jeruzaléma před vojskem Faraonovým,
Jeremjáš 37. - 12. Že vycházel Jeremiáš z Jeruzaléma, jíti chtěje do země Beniaminovy, aby tak vynikl z prostředku lidu.
Jeremjáš 37. - 13. Když pak byl v bráně Beniaminské, byl tu hejtman nad stráží, jménem Jiriáš syn Selemiáše, syna Chananiášova, kterýž jal Jeremiáše proroka, řka: K Kaldejským ty ustupuješ.
Jeremjáš 37. - 14. Jemuž řekl Jeremiáš: Není pravda, neustupujiť já k Kaldejským. Ale nechtěl ho slyšeti, nýbrž jal Jiriáš Jeremiáše, a dovedl jej k knížatům.
Jeremjáš 37. - 15. Tedy rozhněvavše se knížata na Jeremiáše, ubili jej, a dali jej do vězení, do domu Jonatana písaře; nebo z něho byli udělali žalář.
Jeremjáš 37. - 16. Když pak vešel Jeremiáš do té jámy a do sklípků jejích, a seděl tam Jeremiáš mnoho dní.
Jeremjáš 37. - 17. Teprv poslav král Sedechiáš, vzal jej, a tázal se ho král v domě svém tajně, řka: Stalo-li se slovo od Hospodina? Jemuž řekl Jeremiáš: Stalo. Potom řekl: V ruku krále Babylonského vydán budeš.
Jeremjáš 37. - 18. Při tom řekl Jeremiáš králi Sedechiášovi: Coť jsem zavinil aneb služebníkům tvým, aneb lidu tomuto, že jste mne dali do žaláře tohoto?
Jeremjáš 37. - 19. A kdež jsou proroci vaši, kteříž prorokují vám, říkajíce: Nepřitáhneť král Babylonský na vás, ani na zemi tuto?
Jeremjáš 37. - 20. Nyní tedy slyš, žádám, pane můj králi, nechť, prosím, místo má před tebou pokorná prosba má; nedopouštěj mne zase voditi do domu Jonatana písaře, abych tam neumřel.
Jeremjáš 37. - 21. I přikázal král Sedechiáš, aby vsadili Jeremiáše do síně stráže, a dávali jemu pecník chleba na den z ulice pekařů, dokudž by nebyl vytráven všecken chléb v městě. A tak seděl Jeremiáš v síni stráže.
Jeremjáš 38. - 1. Slyšel pak Sefatiáš syn Matanův, a Gedaliáš syn Paschurův, a Juchal syn Selemiášův, a Paschur syn Malkiášův slova, kteráž Jeremiáš mluvil ke všemu lidu, řka:
Jeremjáš 38. - 2. Takto praví Hospodin: Kdo by zůstal v městě tomto, zahyne mečem, hladem aneb morem, ale kdož by vyšel k Kaldejským, že bude živ, a že bude míti život svůj místo kořisti, a živ zůstane.
Jeremjáš 38. - 3. Takto praví Hospodin: Jistotně vydáno bude město toto v ruku vojska krále Babylonského, a vezme je.
Jeremjáš 38. - 4. Protož řekla ta knížata králi: Nechť jest usmrcen muž ten, poněvadž zemdlívá ruce mužů bojovných, pozůstalých v městě tomto, i ruce všeho lidu, mluvě jim slova taková; nebo muž ten nikoli neobmýšlí pokoje lidu tomuto, ale zlé.
Jeremjáš 38. - 5. Tedy řekl král Sedechiáš: Aj, v ruce vaší jest, neboť král zhola nic nemůže proti vám.
Jeremjáš 38. - 6. I vzali Jeremiáše, kterýž byl v síni stráže, a uvrhli jej do jámy Malkiášovy, syna králova, a spustili Jeremiáše po provazích. V té pak jámě nebylo nic vody, ale bláto, tak že Jeremiáš tonul v tom blátě.
Jeremjáš 38. - 7. Ale jakž uslyšel Ebedmelech Mouřenín, dvořan, kterýž byl v domě královském, že dali Jeremiáše do té jámy, (král pak seděl v bráně Beniaminské),
Jeremjáš 38. - 8. Hned vyšel Ebedmelech z domu královského, a mluvil s králem, řka:
Jeremjáš 38. - 9. Pane můj, králi, zle učinili muži tito všecko, což učinili Jeremiášovi proroku, že jej uvrhli do té jámy; neboť by byl umřel i na prvním místě hladem, poněvadž již není žádného chleba v městě.
Jeremjáš 38. - 10. Protož poručil král Ebedmelechovi Mouřenínu, řka: Vezmi s sebou odsud třidceti mužů, a vytáhni Jeremiáše proroka z té jámy, prvé než by umřel.
Jeremjáš 38. - 11. Tedy vzal Ebedmelech ty muže s sebou, a všel do domu královského pod pokladnici, a nabral starých hadrů strhaných, hadrů, pravím, zkažených, kteréž spustil k Jeremiášovi do té jámy po provazích.
Jeremjáš 38. - 12. A řekl Ebedmelech Mouřenín Jeremiášovi: Nu, podlož ty staré, strhané hadry a zkažené pod paže rukou svých s provazy. I učinil tak Jeremiáš.
Jeremjáš 38. - 13. Takž vytáhli Jeremiáše po provazích, a dobyli jej z té jámy. I seděl Jeremiáš v síni stráže.
Jeremjáš 38. - 14. Potom poslav král Sedechiáš, vzal Jeremiáše proroka k sobě do třetího průchodu, kterýž byl při domu Hospodinovu, a řekl král Jeremiášovi: Zeptám se tebe na něco, netaj přede mnou ničehož.
Jeremjáš 38. - 15. I řekl Jeremiáš Sedechiášovi: Oznámím-liť, zdaliž mne konečně neusmrtíš? A poradím-liť, neuposlechneš mne.
Jeremjáš 38. - 16. Tedy přisáhl král Sedechiáš Jeremiášovi tajně, řka: Živť jest Hospodin, kterýž učinil nám život tento, že tě neusmrtím, aniž tě vydám v ruku mužů těch, kteříž hledají bezživotí tvého.
Jeremjáš 38. - 17. I řekl Jeremiáš Sedechiášovi: Takto praví Hospodin Bůh zástupů, Bůh Izraelský: Jestliže dobrovolně vyjdeš k knížatům krále Babylonského, i duše tvá živa bude, i město toto nebude vypáleno ohněm, a tak živ zůstaneš ty i dům tvůj.
Jeremjáš 38. - 18. Jestliže pak nevyjdeš k knížatům krále Babylonského, jistě že vydáno bude město toto v ruku Kaldejských, a vypálí je ohněm, ano i ty neznikneš ruky jejich.
Jeremjáš 38. - 19. Tedy řekl král Sedechiáš Jeremiášovi: Velmi se bojím Židů, kteříž ustoupili k Kaldejským, aby mne snad nevydali v ruku jejich, i učinili by sobě ze mne posměch.
Jeremjáš 38. - 20. Ale Jeremiáš řekl: Nevydadí. Uposlechni, prosím, hlasu Hospodinova, o kterémž já mluvím tobě, a bude dobře tobě, i duše tvá živa bude.
Jeremjáš 38. - 21. Jestliže pak nebudeš chtíti vyjíti, toto jest slovo to, kteréž mi ukázal Hospodin,
Jeremjáš 38. - 22. Že aj, všecky ženy, kteréž pozůstaly v domě krále Judského, přivedeny budou knížatům krále Babylonského, a samyť říkati budou: Nabádaliť jsou tě, a obdrželi na tobě ti, kteříž tě troštovali pokojem; uvázlyť v bahně nohy tvé, a nazpět obráceny.
Jeremjáš 38. - 23. Všecky také manželky tvé i syny tvé dovedou k Kaldejským, i ty sám neznikneš ruky jejich, ale rukou krále Babylonského jat budeš, a město toto vypálíš ohněm,
Jeremjáš 38. - 24. Tedy řekl Sedechiáš Jeremiášovi: Žádný ať neví o věcech těchto, abys neumřel.
Jeremjáš 38. - 25. Pakli uslyšíce knížata, že jsem mluvil s tebou, přišli by k tobě, a řekliť by: Oznam medle nám, cos mluvil s králem, netaj před námi, a neusmrtíme tě, a co mluvil s tebou král?
Jeremjáš 38. - 26. Tedy rci jim: Předkládal jsem poníženou a pokornou prosbu svou před krále, aby mne nedal zase voditi do domu Jonatanova, abych tam neumřel.
Jeremjáš 38. - 27. I sešla se všecka knížata k Jeremiášovi, aby se ho tázali. Kterýžto oznámil jim podlé toho všeho, jakž přikázal král. Takž mlčkem odešli od něho, když nebylo slyšeti o té věci.
Jeremjáš 38. - 28. Jeremiáš pak seděl v síni stráže až do toho dne, v němž dobyt jest Jeruzalém, kdežto byl, když dobýván byl Jeruzalém.
Jeremjáš 39. - 1. Léta devátého Sedechiáše krále Judského, měsíce desátého, přitáhl Nabuchodonozor král Babylonský se vším vojskem svým k Jeruzalému, a oblehli jej.
Jeremjáš 39. - 2. Jedenáctého pak léta Sedechiášova, měsíce čtvrtého, devátého dne měsíce, prolomeno jest město.
Jeremjáš 39. - 3. I vešla tam všecka knížata krále Babylonského, a posadila se v bráně prostřední: Nergalšaretser, Samgarnebu, Sarsechim, Rabsaris, Nergalšaretser, Rabmag, a všecka jiná knížata krále Babylonského.
Jeremjáš 39. - 4. Stalo se pak, když je uzřel Sedechiáš král Judský, a že všickni muži bojovní utekli, a vyšli v noci z města cestou zahrady královské skrze bránu mezi dvěma zdmi, ušel také cestou pouště.
Jeremjáš 39. - 5. I honilo je vojsko Kaldejské, a postihli Sedechiáše na rovinách Jerišských, a jali jej a přivedli ho k Nabuchodonozorovi králi Babylonskému do Ribla, do země Emat. Kdežto učinil soud.
Jeremjáš 39. - 6. Nebo zmordoval král Babylonský syny Sedechiášovy v Ribla před očima jeho, i všecky nejpřednější Judské zmordoval král Babylonský.
Jeremjáš 39. - 7. Oči pak Sedechiášovy oslepil, a svázav ho řetězy ocelivými, dovedl jej do Babylona.
Jeremjáš 39. - 8. Dům také královský i domy toho lidu vypálili Kaldejští ohněm, a zdi Jeruzalémské pobořili.
Jeremjáš 39. - 9. Ostatek pak lidu, kterýž byl zůstal v městě, i poběhlce, kteříž byli ustoupili k němu, a jiný lid pozůstalý zavedl Nebuzardan, hejtman nad žoldnéři, do Babylona.
Jeremjáš 39. - 10. Toliko nejchaternějších z lidu, kteříž nikdež neměli nic, zanechal Nebuzardan, hejtman nad žoldnéři, v zemi Judské, jimž rozdal vinice a rolí v ten den.
Jeremjáš 39. - 11. Přikázal pak Nabuchodonozor král Babylonský o Jeremiášovi Nebuzardanovi, hejtmanu nad žoldnéři, řka:
Jeremjáš 39. - 12. Vezmi jej, a pilně ho opatruj, aniž jemu čiň co zlého, ale jakž tobě řekne, tak nalož s ním.
Jeremjáš 39. - 13. Protož poslav Nebuzardan, hejtman nad žoldnéři, a Nebušazban, Rabsaris, a Nergalšaretser, Rabmag, a všickni hejtmané krále Babylonského,
Jeremjáš 39. - 14. Poslavše, pravím, vzali Jeremiáše z síně stráže, a dali jej Godoliášovi synu Achikamovu, syna Safanova, aby jej domů dovedl. Takž bydlil u prostřed lidu.
Jeremjáš 39. - 15. Stalo se pak k Jeremiášovi slovo Hospodinovo, když ještě byl zavřín v síni stráže, řkoucí:
Jeremjáš 39. - 16. Jdi a rci Ebedmelechovi Mouřenínu, řka: Takto praví Hospodin zástupů, Bůh Izraelský: Aj, já způsobím to, aby došla slova má na město toto ke zlému a ne k dobrému, a splní se před oblíčejem tvým v ten den.
Jeremjáš 39. - 17. Ale vysvobodím tě v ten den, dí Hospodin, aniž budeš vydán v ruku mužů těch, jejichž oblíčeje se lekáš.
Jeremjáš 39. - 18. Nebo jistotně vychvátím tě, abys od meče nepadl, a budeš míti život svůj místo kořisti, proto že jsi naději složil ve mně, dí Hospodin.
Jeremjáš 40. - 1. Slovo to, kteréž se stalo k Jeremiášovi od Hospodina, když jej propustil Nebuzardan, hejtman nad žoldnéři, z Ráma, vzav jej, když byl svázaný řetězy u prostřed všech zajatých Jeruzalémských a Judských, zajatých do Babylona.
Jeremjáš 40. - 2. Tedy vzal hejtman nad žoldnéři Jeremiáše, a řekl jemu: Hospodin Bůh tvůj byl vyřkl zlé toto proti místu tomuto.
Jeremjáš 40. - 3. Protož je uvedl a učinil Hospodin, jakž mluvil; nebo jste hřešili proti Hospodinu, a neposlouchali jste hlasu jeho, pročež stala se vám věc tato.
Jeremjáš 40. - 4. Již tedy, aj, rozvazuji tě dnes z řetězů těch, kteříž jsou na rukou tvých. Vidí-liť se za dobré jíti se mnou do Babylona, poď, a budu tě pilně opatrovati; jestližeť se pak nevidí za dobré jíti se mnou do Babylona, nech tak. Aj, všecka tato země jest před tebou; kamžť se za dobré a slušné vidí jíti, tam jdi.
Jeremjáš 40. - 5. Pakli, (poněvadž se nenavracuje), obrať se k Godoliášovi synu Achikamovu, syna Safanova, kteréhož ustanovil král Babylonský nad městy Judskými, a zůstaň s ním u prostřed lidu, aneb kamžť se koli dobře líbí jíti, jdi. I dal jemu hejtman nad žoldnéři na cestu, a dar, a propustil jej.
Jeremjáš 40. - 6. Takž přišel Jeremiáš k Godoliášovi synu Achikamovu do Masfa, a bydlil s ním u prostřed lidu pozůstalého v zemi.
Jeremjáš 40. - 7. Uslyšeli pak všickni hejtmané vojsk, kteříž byli na poli, oni i všecken lid jejich, že ustanovil král Babylonský Godoliáše syna Achikamova nad tou zemí, a že jemu poručil muže a ženy i děti, a to z nejchaternějších té země, z těch kteříž nebyli zajati do Babylona.
Jeremjáš 40. - 8. Protož přišli k Godoliášovi do Masfa, totiž Izmael syn Netaniášův, též Jochanan a Jonatan, synové Kareachovi, a Saraiáš syn Tanchumetův, a synové Efai Netofatského, a Jazaniáš syn Machatův, oni i lid jejich.
Jeremjáš 40. - 9. Tedy přisáhl jim Godoliáš syn Achikamův, syna Safanova, i lidu jejich, řka: Nebojte se služby Kaldejských, zůstaňte v zemi, a služte králi Babylonskému, a dobře vám bude.
Jeremjáš 40. - 10. Nebo aj, já bydlím v Masfa, abych sloužil Kaldejským, kteříž přicházejí k nám, vy pak slízejte víno a letní ovoce i olej, a skládejte do nádob svých, a zůstaňte v městech svých, kteráž držíte.
Jeremjáš 40. - 11. Tak i všickni Judští, kteříž byli u Moábských a mezi Ammonitskými, a mezi Idumejskými, a kteříž byli ve všech zemích, uslyšavše, že by pozůstavil král Babylonský ostatek Judských, a že by ustanovil nad nimi Godoliáše syna Achikamova, syna Safanova,
Jeremjáš 40. - 12. Navrátili se všickni Judští ze všech míst, kamž rozehnaní byli, a přišli do země Judské k Godoliášovi do Masfa. I nazbírali vína a letního ovoce velmi mnoho.
Jeremjáš 40. - 13. Jochanan pak syn Kareachův, a všecka knížata vojsk, kteráž byla v poli, přišli k Godoliášovi do Masfa,
Jeremjáš 40. - 14. A řekli jemu: Víš-li co o tom, že Baalis král Ammonitský poslal Izmaele syna Netaniášova, aby tě zabil? Ale nevěřil jim Godoliáš syn Achikamův.
Jeremjáš 40. - 15. Nadto Jochanan syn Kareachův řekl Godoliášovi tajně v Masfa, řka: Nechť jdu medle, a zabiji Izmaele syna Netaniášova, však žádný nezví. Proč má zabiti tebe, a mají rozptýleni býti všickni Judští, kteříž shromážděni jsou k tobě, a zahynouti ostatek Judských?
Jeremjáš 40. - 16. Ale řekl Godoliáš syn Achikamův Jochananovi synu Kareachovu: Nečiň toho, nebo lež ty mluvíš o Izmaelovi.
Jeremjáš 41. - 1. Stalo se pak měsíce sedmého, že přišel Izmael syn Netaniášův, syna Elisamova z semene královského, a hejtmané královští, totiž deset mužů s ním, k Godoliášovi synu Achikamovu do Masfa, a jedli tam chléb spolu v Masfa.
Jeremjáš 41. - 2. Potom vstav Izmael syn Netaniášův, a deset mužů, kteříž byli s ním, zabili Godoliáše syna Achikamova, syna Safanova, mečem; zamordoval, pravím, toho, kteréhož ustanovil král Babylonský nad tou zemí.
Jeremjáš 41. - 3. Všecky také Židy, kteříž byli s ním, s Godoliášem, v Masfa, i ty Kaldejské, kteříž postiženi byli tam, muže bojovné, pobil Izmael.
Jeremjáš 41. - 4. Stalo se pak druhého dne, jakž zamordoval Godoliáše, (o čemž žádný nezvěděl),
Jeremjáš 41. - 5. Že přišli někteří z Sichem, z Sílo a z Samaří, mužů osmdesáte, oholivše bradu, a roztrhše roucha, a řežíce se, kteřížto suchou obět a kadidlo v rukou svých měli, aby je nesli do domu Hospodinova.
Jeremjáš 41. - 6. Tedy Izmael syn Netaniášův vyšel jim vstříc z Masfa, ustavičně jda a plače. Stalo se pak, když je potkal, že řekl jim: Poďte k Godoliášovi synu Achikamovu.
Jeremjáš 41. - 7. Ale stalo se, když přišli do prostřed města, že pobiv je Izmael syn Netaniášův, vmetal je do prostřed jámy, on i muži, kteříž s ním byli.
Jeremjáš 41. - 8. Deset pak mužů nalezlo se mezi nimi, kteříž řekli Izmaelovi: Nemorduj nás; nebo máme sklady skryté v poli, pšenice a ječmene, též oleje a medu. I nechal tak, a nemordoval jich u prostřed bratří jejich.
Jeremjáš 41. - 9. Jáma pak, do níž Izmael vmetal k Godoliášovi všecka těla mužů těch, kteréž pobil, ta jest, kterouž udělal král Aza, boje se Bázy krále Izraelského. Kterouž naplnil Izmael syn Netaniášův zbitými.
Jeremjáš 41. - 10. A zajal Izmael všecken ostatek lidu, kteříž byli v Masfa, dcery královské a všecken lid, kteříž byli pozůstali v Masfa, nad nimiž byl ustanovil Nebuzardan, hejtman nad žoldnéři, Godoliáše syna Achikamova. Kteréžto zajav Izmael syn Netaniášův, šel, aby se dopravil k Ammonitským.
Jeremjáš 41. - 11. V tom uslyšel Jochanan syn Kareachův, i všickni hejtmané těch vojsk, kteříž s ním byli, o všem tom zlém, kteréž učinil Izmael syn Netaniášův.
Jeremjáš 41. - 12. I vzali všecken svůj lid, a táhli k boji proti Izmaelovi synu Netaniášovu, jehož nalezli při vodách velikých, kteréž jsou v Gabaon.
Jeremjáš 41. - 13. Stalo se pak, že když uzřel všecken lid, kterýž byl s Izmaelem, Jochanana syna Kareachova a všecka knížata vojsk, kteříž s ním byli, zradovali se.
Jeremjáš 41. - 14. A obrátiv se všecken ten lid, kterýž byl zajal Izmael z Masfa, navrátil se zase, a přišel k Jochananovi synu Kareachovu.
Jeremjáš 41. - 15. Izmael pak syn Netaniášův ušel před Jochananem s osmi muži, a přišel k Ammonitským.
Jeremjáš 41. - 16. Protož vzal Jochanan syn Kareachův, a všecka knížata vojsk, kteříž s ním byli, všecken ostatek lidu, kterýž zase přivedl od Izmaele syna Netaniášova z Masfa, když zabil Godoliáše syna Achikamova, muže bojovné, též ženy a děti i komorníky, kteréž zase přivedl z Gabaon,
Jeremjáš 41. - 17. A odšedše, pobyli v hospodě Chimhamově, kteráž jest u Betléma, aby jdouce, vešli do Egypta,
Jeremjáš 41. - 18. Před Kaldejskými. Nebo báli se jich, proto že zabil Izmael syn Netaniášův Godoláše syna Achikamova, kteréhož byl ustanovil král Babylonský nad tou zemí.
Jeremjáš 42. - 1. Potom přistoupili všecka knížata vojsk, i Jochanan syn Kareachův i Jazaniáš syn Hosaiášův, i všecken lid, od nejmenšího až do největšího,
Jeremjáš 42. - 2. A řekli Jeremiášovi proroku: Uslyš medle nás v ponížené prosbě naší, a modl se za nás Hospodinu Bohu svému, za všecken ostatek tento, nebo nás maličko zůstalo z mnohých, jakž oči tvé nás vidí,
Jeremjáš 42. - 3. Ať nám oznámí Hospodin Bůh tvůj cestu, po níž bychom jíti, a co činiti měli.
Jeremjáš 42. - 4. Jimž řekl Jeremiáš prorok: Uslyšel jsem. Aj, já modliti se budu Hospodinu Bohu vašemu podlé slov vašich, a cožkoli vám odpoví Hospodin, oznámím vám; nezatajím před vámi slova.
Jeremjáš 42. - 5. Oni zase řekli Jeremiášovi: Nechť jest Hospodin mezi námi svědkem pravým a věrným, jestliže podlé každého slova, pro něž poslal tě Hospodin Bůh tvůj k nám, tak se chovati nebudeme.
Jeremjáš 42. - 6. Buď dobré aneb zlé, hlasu Hospodina Boha našeho, pro nejž tě vysíláme k němu, uposlechneme, aby nám dobře bylo, když uposlechneme hlasu Hospodina Boha našeho.
Jeremjáš 42. - 7. Stalo se pak po přeběhnutí desíti dnů, když se stalo slovo Hospodinovo k Jeremiášovi,
Jeremjáš 42. - 8. Že povolal Jochanana syna Kareachova, a všech knížat vojsk, kteříž s ním byli, i všeho lidu, od nejmenšího až do největšího,
Jeremjáš 42. - 9. A řekl jim: Takto praví Hospodin Bůh Izraelský, k němuž jste mne poslali, abych rozprostíral poníženou prosbu vaši před oblíčejem jeho:
Jeremjáš 42. - 10. Jestliže navrátíce se, zůstanete v zemi této, zajisté že vzdělám vás, a nezkazím, anobrž vštípím vás, a nevypléním; neboť lituji toho zlého, kteréž jsem učinil vám.
Jeremjáš 42. - 11. Nebojtež se krále Babylonského, jehož se bojíte, nebojte se ho, dí Hospodin; neboť s vámi jsem, abych vás vysvobozoval, a vytrhoval vás z ruky jeho.
Jeremjáš 42. - 12. Nadto způsobím vám milost, aby se slitoval nad vámi, a dal se vám navrátiti do země vaší.
Jeremjáš 42. - 13. Ale řeknete-li: Nezůstaneme v zemi této, neposlouchajíce hlasu Hospodina boha svého,
Jeremjáš 42. - 14. A říkajíce: Nikoli, ale do země Egyptské vejdeme, kdež neuzříme boje, ani zvuku trouby neuslyšíme, a chleba lačněti nebudeme, pročež tam se osadíme:
Jeremjáš 42. - 15. Protož nyní slyštež slovo Hospodinovo, ostatkové Judští: Takto praví Hospodin zástupů, Bůh Izraelský: Jestliže vy zarputile na tom zůstanete, abyste vešli do Egypta, a vejdete-li, abyste tam pobyli,
Jeremjáš 42. - 16. Jistě stane se to, že meč, kteréhož se bojíte, tam v zemi Egyptské vás postihne, a hlad, jehož se obáváte, přijde na vás v Egyptě, a tam pomřete.
Jeremjáš 42. - 17. Tak se stane všechněm těm mužům, kteříž uložili předce jíti do Egypta, aby tam byli pohostinu, že zhynou mečem, hladem a morem, a nezůstane z nich žádného, aniž kdo znikne toho zlého, kteréž já uvedu na ně.
Jeremjáš 42. - 18. Nebo takto praví Hospodin zástupů, Bůh Izraelský: Jakož vylit jest hněv můj a prchlivost má na obyvatele Jeruzalémské, tak vylita bude prchlivost má na vás, když vejdete do Egypta, a budete k proklínání, a k užasnutí, a k zlořečení, a za útržku; nadto neuzříte více místa tohoto.
Jeremjáš 42. - 19. K vámť mluví Hospodin, ó ostatkové Judští: Nevcházejte do Egypta. Jistotně vězte, (neboť se vám dnes osvědčuji),
Jeremjáš 42. - 20. Poněvadž jste se neupřímě ke mně měli v myšleních svých, poslavše mne k Hospodinu Bohu vašemu, řkouce: Modl se za nás Hospodinu Bohu našemu, a všecko, jakžť koli dí Hospodin Bůh náš, tak nám oznam, a učiníme,
Jeremjáš 42. - 21. Když pak oznamuji vám dnes, však neposloucháte hlasu Hospodina Boha vašeho hned v ničemž, pročež mne k vám poslal:
Jeremjáš 42. - 22. Protož pravím, vězte jistotně, že mečem, hladem a morem pomřete v tom místě, kamž se vám zachtělo jíti, abyste tam byli pohostinu.
Jeremjáš 43. - 1. Stalo se pak, když přestal Jeremiáš mluviti ke všemu lidu všech slov Hospodina Boha jejich, s nimiž poslal jej Hospodin Bůh jejich k nim, všech, pravím, slov těch,
Jeremjáš 43. - 2. Že řekl Azariáš syn Hosaiášův, a Jochanan syn Kareachův, i všickni muži ti pyšní, řkouce Jeremiášovi: Lež ty mluvíš, neposlalť tebe Hospodin Bůh náš, abys řekl: Nevcházejte do Egypta, abyste tam byli pohostinu.
Jeremjáš 43. - 3. Ale Báruch syn Neriášův ponouká tě proti nám, aby vydal nás v ruku Kaldejských k usmrcení nás, aneb zajetí nás do Babylona.
Jeremjáš 43. - 4. I neuposlechl Jochanan syn Kareachův, i všecka knížata vojsk, též i všecken lid hlasu Hospodinova, aby zůstal v zemi Judské.
Jeremjáš 43. - 5. Ale Jochanan syn Kareachův, a všecka knížata vojsk vzali všecken ostatek Judských, kteříž se byli navrátili ze všech národů, kamž byli rozehnáni, k obývání v zemi Judské,
Jeremjáš 43. - 6. Muže i ženy, též dítky a dcery královské, i všelikou duši, kterýchž Nebuzardan, hejtman nad žoldnéři, s Godoliášem synem Achikamovým, syna Safanova, zanechal, i s Jeremiášem prorokem a Báruchem synem Neriášovým,
Jeremjáš 43. - 7. A šli do země Egyptské, (nebo neuposlechli hlasu Hospodinova), a přišli až do Tachpanches.
Jeremjáš 43. - 8. Stalo se pak slovo Hospodinovo k Jeremiášovi v Tachpanches, řkoucí:
Jeremjáš 43. - 9. Nabeř do ruky své kamení velikého, a schovej je v hlině v cihelni, kteráž jest u brány domu Faraonova v Tachpanches, před očima mužů Judských.
Jeremjáš 43. - 10. A rci jim: Takto praví Hospodin zástupů, Bůh Izraelský: Aj, já pošli, a vezmu Nabuchodonozora krále babylonského, služebníka svého, a postavím stolici jeho na tomto kamení, kteréž jsem schoval, i rozbije majestát svůj na něm.
Jeremjáš 43. - 11. Nebo přitáhne a popléní zemi Egyptskou: Kteříž k smrti, k smrti, a kteříž k zajetí, do zajetí, a kteříž pod meč,
Jeremjáš 43. - 12. A zanítím oheň v domích bohů Egyptských, aby je popálil, a zajal je. A přioděje se zemí Egyptskou, tak jako se odívá pastýř rouchem svým, a vyjde odtud s pokojem,
Jeremjáš 43. - 13. Když poláme sochy Betsemes, kteréž jest v zemi Egyptské, a domy bohů Egyptských popálí ohněm.
Jeremjáš 44. - 1. Slovo, kteréž se stalo k Jeremiášovi proti všechněm Judským bydlícím v zemi Egyptské, kteříž bydlili v Magdol a v Tachpanches, a v Nof, a v zemi Patros, řkoucí:
Jeremjáš 44. - 2. Takto praví Hospodin zástupů, Bůh Izraelský: Vy jste viděli všecko to zlé, kteréž jsem uvedl na Jeruzalém a na všecka města Judská, že aj, pustá jsou podnes, tak že v nich není žádného obyvatele,
Jeremjáš 44. - 3. Pro nešlechetnost jejich, kterouž páchali, aby jen popouzeli mne, chodíce kaditi a sloužiti bohům cizím, jichž neznali sami, vy, ani otcové vaši,
Jeremjáš 44. - 4. Ješto posílal jsem k vám všecky služebníky své proroky, ráno přivstávaje, a to ustavičně, říkaje: Nečiňte medle této věci ohavné, kteréž nenávidím.
Jeremjáš 44. - 5. Ale neuposlechli, aniž naklonili ucha svého, aby se navrátili od nešlechetnosti své, a aby nekadili bohům cizím.
Jeremjáš 44. - 6. Protož vylita jest prchlivost má i hněv můj, a rozpálil se v městech Judských i po ulicích Jeruzalémských, tak že obrácena jsou v poušť a v pustinu, jakž viděti v dnešní den.
Jeremjáš 44. - 7. Nyní pak takto praví Hospodin Bůh zástupů, Bůh Izraelský: Proč vy činíte zlé převeliké proti dušem svým, abyste vyplénili z sebe muže i ženu, dítě i prsí požívajícího z prostředku Judy, abyste nepozůstavili sobě ostatků,
Jeremjáš 44. - 8. Popouzejíce mne dílem ruku svých, kadíce bohům cizím v zemi Egyptské, do níž jste vešli, abyste tam byli pohostinu, abyste vyplénili sebe, a byli k zlořečení a za útržku u všech národů země?
Jeremjáš 44. - 9. Zdali jste zapomenuli na nešlechetnosti otců svých, a na nešlechetnosti králů Judských, a na nešlechetnosti manželek jejich, a na nešlechetnosti své, i na nešlechetnosti manželek svých, kteréž páchali v zemi Judské a po ulicích Jeruzalémských?
Jeremjáš 44. - 10. Nekořili se až do tohoto dne, aniž se báli, aniž chodili v zákoně mém a v ustanoveních mých, kteráž předkládám vám jako i otcům vašim.
Jeremjáš 44. - 11. Protož takto praví Hospodin zástupů, Bůh Izraelský: Aj, já obracím tvář svou proti vám k zlému, totiž abych vyplénil všecky Judské.
Jeremjáš 44. - 12. Zhubím zajisté ostatek Judských, kteříž svévolně vešli do země Egyptské, aby tam byli pohostinu, tak že zhynou docela všickni v zemi Egyptské. Padnou od meče, hladem docela zhynou, od nejmenšího až do největšího, mečem a hladem pomrou; nadto budou k proklínání a k užasnutí, a k zlořečení a za útržku.
Jeremjáš 44. - 13. Nebo navštívím ty, kteříž bydlí v zemi Egyptské, jako jsem navštívil Jeruzalém mečem, hladem a morem,
Jeremjáš 44. - 14. Tak že nebude, kdo by ušel, neb pozůstal z ostatků Judských, kteříž přišli do země Egyptské, aby tam byli pohostinu, aby se zase navrátiti mohli do země Judské. Čímž se však troštují, že se zase navrátí, aby přebývali tam, ale nenavrátíť se, než ti, kteříž sami ujdou.
Jeremjáš 44. - 15. Tedy odpověděli Jeremiášovi všickni ti muži, věděvše, že kadívaly manželky jejich bohům cizím, ty všecky ženy, jichž stál veliký zástup, i všecken lid přebývající v zemi Egyptské v Patros, řkouce:
Jeremjáš 44. - 16. V té věci, o kteréž jsi nám mluvil ve jménu Hospodinovu, neuposlechneme tebe.
Jeremjáš 44. - 17. Ale dosti činiti chceme každému slovu, kteréž by pošlo z úst našich, kadíce tvoru nebeskému, a obětujíce jemu oběti mokré, jakž jsme činívali my i otcové naši, králové naši i knížata naše po městech Judských a po ulicích Jeruzalémských; nebo nasyceni jsme bývali chlebem, a bývali jsme veseli, zlého pak neokoušeli jsme.
Jeremjáš 44. - 18. Ale jakž jsme přestali kaditi tvoru nebeskému, a obětovati jemu oběti mokré, nedostatek trpíme ve všem, a mečem i hladem hyneme.
Jeremjáš 44. - 19. Že pak kadíme tvoru nebeskému, a obětujeme jemu oběti mokré, zdaliž bez znamenitých mužů našich pečeme jemu koláče, službu jemu konajíce, a obětujíce jemu oběti mokré?
Jeremjáš 44. - 20. Tedy řekl Jeremiáš všemu lidu, mužům i ženám a všemu lidu, kteříž jemu to odpověděli, řka:
Jeremjáš 44. - 21. Zdaliž na kadidlo, jímž jste kadívali po městech Judských a po ulicích Jeruzalémských vy i otcové vaši, králové vaši i knížata vaše i lid země, nerozpomenul se Hospodin, a zdaž jím to nepohnulo,
Jeremjáš 44. - 22. Tak že nemohl Hospodin více snášeti nešlechetnosti předsevzetí vašich a ohavností, kteréž jste činili? Pročež obrácena jest země vaše v poušť a v pustinu a v zlořečenství, tak že není v ní žádného obyvatele, jakž dnešní den jest.
Jeremjáš 44. - 23. Proto že jste kadívali, a že jste hřešili proti Hospodinu, a neposlouchali jste hlasu Hospodinova, a tak v zákoně jeho a v ustanoveních jeho ani v svědectvích jeho nechodili jste, protož potkalo vás zlé toto, jakž viděti dnešní den.
Jeremjáš 44. - 24. Nadto řekl Jeremiáš všemu tomu lidu i všechněm těm ženám: Slyšte slovo Hospodinovo všickni Judští, kteříž jste v zemi Egyptské:
Jeremjáš 44. - 25. Takto praví Hospodin zástupů, Bůh Izraelský, řka: Vy i ženy vaše ústy svými jste mluvili, a rukami doplnili, říkajíce: Konečněť budeme plniti sliby své, kteréž jsme slíbili, kadíce tvoru nebeskému, a obětujíce jemu oběti mokré, a tak vší snažností vyplňujete sliby vaše, a všelijak slibům vašim dosti činíte.
Jeremjáš 44. - 26. Protož slyšte slovo Hospodinovo všickni Judští, kteříž bydlíte v zemi Egyptské: Aj, já přisahám skrze jméno své veliké, praví Hospodin, že nebude více vzýváno jméno mé ústy žádného muže Judského po vší zemi Egyptské, kterýž by řekl: Živť jest Panovník Hospodin.
Jeremjáš 44. - 27. Aj, já bdíti budu nad nimi k zlému a ne k dobrému, i budou pléněni všickni muži Judští, kteříž jsou v zemi Egyptské, mečem a hladem, dokudž by docela nezhynuli.
Jeremjáš 44. - 28. Kteříž pak ujdou meče, navrátí se z země Egyptské do země Judské, lidu malý počet. I zvědíť všickni ostatkové Judští, kteříž přišli do země Egyptské, aby tam byli pohostinu, čí slovo ostojí, mé-li čili jejich.
Jeremjáš 44. - 29. A toto mějte za znamení, dí Hospodin, že já trestati budu vás v místě tomto, abyste věděli, že jistotně ostojí slova má proti vám k zlému.
Jeremjáš 44. - 30. Takto praví Hospodin: Aj, já vydám Faraona Chofra krále Egyptského v ruku nepřátel jeho a v ruku hledajících bezživotí jeho, jako jsem vydal Sedechiáše krále Judského v ruku Nabuchodonozora krále Babylonského, nepřítele jeho, a hledajícího bezživotí jeho.
Jeremjáš 45. - 1. Slovo, kteréž promluvil Jeremiáš prorok k Báruchovi synu Neriášovu, když spisoval slova tato do knihy z úst Jeremiášových, léta čtvrtého Joakima syna Joziášova, krále Judského, řka:
Jeremjáš 45. - 2. Takto praví Hospodin Bůh Izraelský o tobě, ó Báruchu.
Jeremjáš 45. - 3. Řekls: Jižtě mi běda, nebo přičiní Hospodin zámutku k bolesti mé. Ustávám v úpění svém, a odpočinutí nenalézám.
Jeremjáš 45. - 4. Takto rci jemu: Takto praví Hospodin: Aj, což jsem vystavěl, já bořím, a což jsem vštípil, já pléním, totiž všecku zemi tuto.
Jeremjáš 45. - 5. A ty bys hledal sobě velikých věcí? Nehledej. Nebo aj, já uvedu bídu na všeliké tělo, dí Hospodin, ale dám tobě život tvůj místo kořisti na všech místech, kamž půjdeš.
Jeremjáš 46. - 1. Slovo Hospodinovo, kteréž se stalo k Jeremiášovi proroku proti národům těmto:
Jeremjáš 46. - 2. O Egyptských. Proti vojsku Faraona Néchy krále Egyptského, (jenž bylo při řece Eufrates u Charkemis, kteréž zbil Nabuchodonozor král Babylonský), léta čtvrtého Joakima syna Joziášova, krále Judského:
Jeremjáš 46. - 3. Připravtež štít a pavézu, a jděte k boji.
Jeremjáš 46. - 4. Zapřáhejte koně, a vsedejte jezdci, postavte se s lebkami, vytírejte kopí, zobláčejte se v pancíře.
Jeremjáš 46. - 5. Proč vidím tyto zděšené, zpět obrácené, a nejsilnější jejich potřené, anobrž prudce utíkající, tak že se ani neohlédnou? Strach jest vůkol, dí Hospodin,
Jeremjáš 46. - 6. Aby neutekl čerstvý, a neušel silný, aby na půlnoci o břeh řeky Eufrates zavadili a padli.
Jeremjáš 46. - 7. Kdo se to valí jako potok, jako řeky, jejichž vody sebou zmítají?
Jeremjáš 46. - 8. Egypt jako potok se valí a jako řeky, když se vody hýbají, tak pravě: Potáhnu, přikryji zemi, zkazím město i přebývající v něm.
Jeremjáš 46. - 9. Křepčtež, ó koni, a běžte s hřmotem, ó vozové; nechť vytáhnou i silní, Mouřenínové a Putští, kteříž užívají pavézy, i Ludimští, kteříž užívají a natahují lučiště.
Jeremjáš 46. - 10. A však ten den Panovníka Hospodina zástupů bude den pomsty, aby uvedl pomstu na nepřátely své, kteréžto zžíře meč a nasytí se, anobrž opojí se krví jejich; nebo obět Panovníka Hospodina zástupů bude v zemi půlnoční u řeky Eufrates.
Jeremjáš 46. - 11. Vyprav se do Galád, a nabeř masti, panno dcero Egyptská, nadarmo však užíváš mnohého lékařství, nebo ty zhojena býti nemůžeš.
Jeremjáš 46. - 12. Slyšíť národové o zlehčení tvém, a naříkání tvého plná jest země, proto že silný na silném se ustrkuje, tak že spolu zaroveň padají.
Jeremjáš 46. - 13. Slovo, kteréž mluvil Hospodin k Jeremiášovi proroku o přitažení Nabuchodonozora krále Babylonského, aby zkazil zemi Egyptskou.
Jeremjáš 46. - 14. Oznamte v Egyptě, a ohlaste v Magdol, rozhlaste také v Nof, i v Tachpanches rcete: Postůj a připrav se, ale však zžíře meč všecko, což vůkol tebe jest.
Jeremjáš 46. - 15. Proč poražen jest každý z nejsilnějších tvých? Nemůže ostáti, proto že Hospodin pudí jej.
Jeremjáš 46. - 16. Mnohoť bude těch, kteříž klesnou a padnou jeden na druhého, a řeknou: Vstaň, a navraťme se k lidu svému, a do země, v níž jsme se zrodili, před mečem toho zhoubce.
Jeremjáš 46. - 17. Budou křičeti tam: Faraona krále Egyptského není než sám chřest, jižť pominul volný jeho čas.
Jeremjáš 46. - 18. Živť jsem já, (dí král ten, jehož jméno Hospodin zástupů), že jakž jest Tábor mezi horami, a jako Karmel při moři, tak toto přijde.
Jeremjáš 46. - 19. Připraviž sobě to, co bys s sebou vystěhovati měla, ó ty, kteráž jsi usadila se, dcero Egyptská; neboť Nof v poušť obrácen a vypálen bude, tak že nebude tam žádného obyvatele.
Jeremjáš 46. - 20. Velmi pěkná jalovice jest Egypt, ale zabití její od půlnoci jistotně přijde.
Jeremjáš 46. - 21. Ano i nájemníci jeho u prostřed něho jsou jako telata vytylá, ale takéť i ti obrátíce se, utekou. Neostojí, když den bídy jejich přijde na ně, v čas navštívení jejich.
Jeremjáš 46. - 22. Hlas jeho jako hadí siptěti bude, když s vojskem přitáhnou, a s sekerami přijdou na něj jako ti, kteříž sekají dříví.
Jeremjáš 46. - 23. Posekají les jeho, dí Hospodin, ačkoli mu konce není; více jest jich než kobylek, aniž mají počtu.
Jeremjáš 46. - 24. Zahanbenať bude dcera Egyptská, vydána bude v ruku lidu půlnočního.
Jeremjáš 46. - 25. Praví Hospodin zástupů, Bůh Izraelský: Aj, já navštívím lidné město No, též Faraona i Egypt s bohy jeho a králíky jeho, Faraona, pravím, a ty, kteříž v něm doufají.
Jeremjáš 46. - 26. A vydám je v ruku těch, kteříž hledají bezživotí jejich, totiž v ruku Nabuchodonozora krále Babylonského, a v ruku služebníků jeho; potom však bydleno bude v něm, jako za dnů starodávních, dí Hospodin.
Jeremjáš 46. - 27. Ale ty neboj se, služebníče můj Jákobe, aniž se strachuj, ó Izraeli; nebo aj, já vysvobodím tě zdaleka, i símě tvé z země zajetí jejich. I navrátí se Jákob, aby odpočíval a pokoj měl, a aby nebylo žádného, kdo by předěsil.
Jeremjáš 46. - 28. Ty, pravím, neboj se, služebníče můj Jákobe, dí Hospodin; neboť jsem s tebou. Učiním zajisté konec všechněm národům, mezi kteréž tě zaženu, tobě pak neučiním konce, ale budu tě trestati v soudu, ačkoli tě naprosto bez trestání nenechám.
Jeremjáš 47. - 1. Slovo Hospodinovo, kteréž se stalo k Jeremiášovi proroku proti Filistinským, prvé než dobyl Farao Gázy.
Jeremjáš 47. - 2. Takto praví Hospodin: Aj, vody vystupují od půlnoci, a obrátí se v potok rozvodnilý, tak že zatopí zemi, i cožkoli jest na ní, město i ty, kteříž bydlí v něm; pročež křičeti budou lidé, a kvíliti všeliký obyvatel té země;
Jeremjáš 47. - 3. Pro zvuk dusání kopyt silných jeho, pro hřmot vozů jeho, a hrčení kol jeho, neohlédnou se otcové na syny, majíce opuštěné ruce;
Jeremjáš 47. - 4. Pro ten den, kterýž přijíti má, aby pohubil všecky Filistinské, aby zahladil Týr a Sidon, i všelikou pozůstávající pomoc, když hubiti bude Hospodin Filistinské, ostatek krajiny Kaftor.
Jeremjáš 47. - 5. Přijde lysina na Gázu, vypléněn bude Aškalon i ostatek údolí jejich. Dokudž se řezati budeš?
Jeremjáš 47. - 6. Ach, meči Hospodinův, dokudž se nespokojíš? Navrať se do pošvy své, utiš se, a zastav se.
Jeremjáš 47. - 7. I jakž by se spokojil? Však Hospodin přikázal jemu. Proti Aškalon a proti břehu mořskému, tam postavil jej.
Jeremjáš 48. - 1. Proti Moábovi. Takto praví Hospodin zástupů, Bůh Izraelský: Běda městu Nébo, neboť popléněno bude; zahanbeno a vzato bude Kariataim, zahanbeno bude Misgab a děsiti se bude.
Jeremjáš 48. - 2. Nebudeť míti více žádné pochvaly Moáb z Ezebon, obmýšlejí proti němu zlé: Poďte, a vyhlaďme je z národu. I ty, ó Madmen, vypléněno budeš, půjde za tebou meč.
Jeremjáš 48. - 3. Hlas žalostný z Choronaim: Ó poplénění a potření veliké.
Jeremjáš 48. - 4. Potřín bude Moáb, slyšán bude křik maličkých jeho.
Jeremjáš 48. - 5. Proto že na cestě Luchitské ustavičný bude pláč, a že kudyž se chodí k Choronaim, nepřátelé křik hrozný slyšeti budou:
Jeremjáš 48. - 6. Utecte, vysvoboďte život svůj, a buďte jako vřes na poušti.
Jeremjáš 48. - 7. Nebo proto, že doufáš v statku svém a v pokladích svých, také ty jat budeš; i půjde Chámos do zajetí, kněží jeho, též i knížata jeho.
Jeremjáš 48. - 8. Přitáhne zajisté zhoubce na každé město, aniž ho které město znikne; zahyne i údolí, a zahlazena bude rovina, jakž praví Hospodin.
Jeremjáš 48. - 9. Dejte brky Moábovi, ať rychle uletí; nebo města jeho v poušť obrácena budou, tak že nebude žádného obyvatele v nich.
Jeremjáš 48. - 10. Zlořečený ten, kdož dělá dílo Hospodinovo lstivě, a zlořečený ten, kdož zdržuje meč svůj od krve.
Jeremjáš 48. - 11. Mělť jest pokoj Moáb od dětinství svého, a usadil se na kvasnicích svých, aniž býval přelíván z nádoby do nádoby, totiž do zajetí nechodíval; pročež zůstala v něm chuť jeho, a vůně jeho není proměněna.
Jeremjáš 48. - 12. Protož aj, dnové jdou, dí Hospodin, že pošli na něj ty, kteříž vpády činí, a zajmou jej, sudy pak jeho vyprázdní, a nádoby jeho roztříští.
Jeremjáš 48. - 13. I zahanben bude Moáb od Chámos, jako zahanbeni jsou dům Izraelský od Bethel naděje své.
Jeremjáš 48. - 14. Kterakž říkáte: Silní jsme a muži stateční k boji?
Jeremjáš 48. - 15. Pohuben bude Moáb a z měst svých vyjde, a nejvýbornější mládenci jeho půjdou k zabití, dí král, jehož jméno Hospodin zástupů.
Jeremjáš 48. - 16. Blízkoť jest bída Moábova, aby přišla, a trápení jeho pospíchá velice.
Jeremjáš 48. - 17. Litujte ho všickni okolní jeho, a všickni, kteříž víte o jménu jeho, rcete: Jak polámána jest hůl nejpevnější, prut nejozdobnější?
Jeremjáš 48. - 18. Sejdi z slávy své, a seď v žíni, ó ty, kterážs se usadila, dcero Dibonská; neboť zhoubce Moábův přitáhne proti tobě, zkazí ohrady tvé.
Jeremjáš 48. - 19. Postav se na cestě, a ohlédni se pilně, obyvatelkyně Aroer; vyptej se toho, kdož utíká, a té, kteráž uchází, rci: Co se děje?
Jeremjáš 48. - 20. Stydí se Moáb, že jest potřín. Kvělte a křičte, oznamte u Arnon, že hubí Moába.
Jeremjáš 48. - 21. Nebo soud přišel na zemi té roviny, na Holon a na Jasa a na Mefat,
Jeremjáš 48. - 22. I na Dibon a Nébo, a na Betdiblataim,
Jeremjáš 48. - 23. I na Kariataim a na Betgamul, a na Betmeon,
Jeremjáš 48. - 24. A na Kariot, a na Bozru i na všecka města země Moábské, daleká i blízká.
Jeremjáš 48. - 25. Odťat bude roh Moábův, a rámě jeho zlámáno bude, dí Hospodin.
Jeremjáš 48. - 26. Opojte jej, poněvadž se proti Hospodinu zpínal, až by se válel Moáb v vývratku svém, a byl za smích i on také.
Jeremjáš 48. - 27. Nebo zdali v posměchu nebyl u tebe Izrael? Zdali mezi zloději zastižen jest, že jakž jen promluvíš o něm, poskakuješ?
Jeremjáš 48. - 28. Zanechte měst, a přebývejte v skále, ó obyvatelé Moábští, a buďte podobni holubici hnízdící se daleko v rozsedlinách.
Jeremjáš 48. - 29. Slýchaliť jsme o pýše Moábově, že velmi pyšný jest, o vysokomyslnosti jeho a pýše jeho, i o nadutosti jeho, a povyšování se srdce jeho.
Jeremjáš 48. - 30. Známť já, dí Hospodin, vzteklost jeho, ale špatnáť jest ona k tomu; lži jeho nedovedouť toho.
Jeremjáš 48. - 31. Protož nad Moábskými kvílím, a nade vším Moábem křičím, pro obyvatele Kircheres úpí srdce.
Jeremjáš 48. - 32. Více než plakáno bylo Jazerských, plači tebe, ó vinný kmene Sibma. Rozvodové tvoji dostanouť se za moře, až k moři Jazerskému dosáhnou; na letní ovoce tvé a na vinobraní tvé zhoubce připadne.
Jeremjáš 48. - 33. I přestane veselé a plésání nad polem úrodným v zemi Moábské, a vínu z presu přítrž učiním; nebudou ho tlačívati s prokřikováním. Prokřikování nebudeť prokřikováním.
Jeremjáš 48. - 34. Více křičeti budou než Ezebonští, až do Eleale, až do Jasa vydávati budou hlas svůj, od Ségor až do Choronaim jako jalovice tříletá; nebo také i vody Nimrim vymizejí.
Jeremjáš 48. - 35. A tak učiním, dí Hospodin, přítrž Moábovi, obětujícímu na výsosti a kadícímu bohům jeho.
Jeremjáš 48. - 36. Protož srdce mé nad Moábem jako píšťalky zníti bude, srdce mé i nad obyvateli Kircheres jako píšťalky zníti bude, proto že i zboží nashromážděná se v nic obrátí.
Jeremjáš 48. - 37. Nebo na každé hlavě bude lysina, a každá brada oholena, na všech rukou řezání, a na bedrách žíně.
Jeremjáš 48. - 38. Na všech střechách Moábových i po ulicích jeho všudy jen kvílení; nebo rozrazím Moába jako nádobu neužitečnou, dí Hospodin.
Jeremjáš 48. - 39. Kvíliti budou: Jakť jest potřín, jak se obrátil zpět Moáb s hanbou! A jest Moáb v posměchu a k předěšení všechněm, kteříž jsou vůkol něho.
Jeremjáš 48. - 40. Nebo takto praví Hospodin: Aj, jako orlice přiletí a roztáhne křídla svá na Moába.
Jeremjáš 48. - 41. Vzato bude Kariot, i pevnosti pobrány budou, a bude srdce silných Moábských v ten den podobné srdci ženy svírající se.
Jeremjáš 48. - 42. I vyhlazen bude Moáb z lidu, proto že se proti Hospodinu zpínal.
Jeremjáš 48. - 43. Strach a jáma a osídlo nad tebou, ó obyvateli Moábský, praví Hospodin.
Jeremjáš 48. - 44. Kdo uteče před strachem, vpadne do jámy, a kdo vyleze z jámy, osídlem lapen bude; nebo uvedu na něj, totiž na Moába, rok navštívení jejich, dí Hospodin.
Jeremjáš 48. - 45. Stávaliť jsou v stínu Ezebon ti, kteříž utíkávali před násilím, ale oheň vyjde z Ezebon, a plamen z prostřed Seon, a zžíře kout Moábův a vrch hlavy těch, kteříž jen bouří.
Jeremjáš 48. - 46. Běda tobě, Moábe, zahyneť lid Chámosův; nebo pobráni budou synové tvoji do zajetí, i dcery tvé do zajetí.
Jeremjáš 48. - 47. A však zase přivedu zajaté Moábské v posledních dnech, dí Hospodin. Až potud soud o Moábovi.
Jeremjáš 49. - 1. Proti Ammonitským. Takto praví Hospodin: Což nemá žádných synů Izrael? Což dědice žádného nemá? Proč dědičně opanoval král jejich Gádu, a lid jeho v městech tohoto bydlí?
Jeremjáš 49. - 2. Protož aj, dnové jdou, dí Hospodin, že způsobím, aby slyšáno bylo proti Rabba Ammonitských troubení válečné, a aby bylo obráceno v hromadu rumu, a jiná města jeho ohněm vypálena. I opanuje Izrael ty, kteříž jej byli opanovali, praví Hospodin.
Jeremjáš 49. - 3. Kvěl Ezebon, když popléněno bude Hai, křičte, ó dcery Rabba, přepašte se žíněmi, plačte, a běžte přes ploty; nebo král váš do zajetí půjde, kněží jeho i knížata jeho spolu.
Jeremjáš 49. - 4. Což se chlubíš údolími, když oplývá údolí tvé, ó dcero zpurná, kteráž doufáš v pokladech svých, říkajíc: Kdo by táhl na mne?
Jeremjáš 49. - 5. Aj, já uvedu na tebe strach, praví Panovník Hospodin zástupů, ze všeho vůkolí tvého, jímž rozehnáni budete všickni, a nebude žádného, kdo by shromáždil toulající se.
Jeremjáš 49. - 6. A však potom zase přivedu zajaté Ammonitské, dí Hospodin.
Jeremjáš 49. - 7. Proti Idumejským. Takto praví Hospodin zástupů: Což není více moudrosti v Teman? Zahynula rada od rozumných? Zmařena moudrost jejich?
Jeremjáš 49. - 8. Utíkejte, obraťe se, a hluboko se schovejte, obyvatelé Dedan; nebo bídu uvedu na Ezau v čas navštívení jeho.
Jeremjáš 49. - 9. Kdyby ti, kteříž zbírají víno, přišli na tebe, zdaž by nepozůstavili paběrků? Pakli zloději v noci, zdaž by škodili více nad potřebu svou?
Jeremjáš 49. - 10. Ale já obnažím Ezau, zodkrývám skrýše jeho, tak že se nebude moci ukryti. Pohubenoť bude símě jeho i bratří jeho i sousedé jeho, tak že nebude naprosto, kdo by řekl:
Jeremjáš 49. - 11. Zanech sirotků svých, já živiti je budu, a vdov svých mně se dověřte.
Jeremjáš 49. - 12. Takto zajisté praví Hospodin: Aj, ti, kteříž nemají žádného práva píti kalichu tohoto, předce pijí, ty pak sám abys toho naprosto prázen byl? Nebudeš prázen, ale jistotně píti budeš.
Jeremjáš 49. - 13. Nebo skrze sebe přisahám, dí Hospodin, že pustinou, útržkou, pouští a prokletím bude Bozra, a všecka města jeho budou pouští věčnou.
Jeremjáš 49. - 14. Pověst slyšel jsem od Hospodina, že posel k národům poslán jest: Shromažďte se, a táhněte proti němu; nuže, vstaňte k boji.
Jeremjáš 49. - 15. Nebo aj, způsobím to, abys byl za nejšpatnějšího mezi národy, v nevážnosti mezi lidmi.
Jeremjáš 49. - 16. To, že jsi hrozný, zklamá tě, i pýcha srdce tvého, ó ty, kterýž bydlíš v rozsedlinách skalních, kterýž se držíš vysokých pahrbků. Bys pak vysoko udělal hnízdo své jako orlice, i odtud tě strhnu, dí Hospodin.
Jeremjáš 49. - 17. I bude země Idumejská pustinou. Každý, kdož půjde skrze ni, užasne se, a diviti se bude nade všemi ranami jejími;
Jeremjáš 49. - 18. Jako podvrácení Sodomy a Gomory a sousedů jejich, praví Hospodin. Neosadí se tam žádný, aniž bydliti bude v ní syn člověka.
Jeremjáš 49. - 19. Aj, jako lev vystupuje i více než zdutí Jordána proti příbytku Nejsilnějšího, a však v okamžení zaženu jej z této země, a toho, kterýž jest vyvolený, ustanovím nad ní. Nebo kdo jest mně rovný? A kdo mi složí rok? A kdo jest ten pastýř, kterýž by se postavil proti mně?
Jeremjáš 49. - 20. Protož slyšte radu Hospodinovu, kterouž zavřel o Idumejských, a to, což myslil proti obyvatelům Temanským: Zajisté žeť je vyvlekou nejmenší tohoto stáda, zajisté že je popléní i příbytky jejich.
Jeremjáš 49. - 21. Od hřmotu pádu jejich třásti se bude ta země, hlas a křik jejich slyšán bude u moře Rudého.
Jeremjáš 49. - 22. Aj, jako orlice přitáhne a přiletí, a roztáhne křídla svá na Bozru, i bude srdce silných Idumejských v ten den podobné srdci ženy svírající se.
Jeremjáš 49. - 23. Proti Damašku. Zastydí se Emat i Arfad, nebo novinu zlou uslyší, a užasnou se, tak že se i moře zkormoutí, aniž se bude moci upokojiti.
Jeremjáš 49. - 24. Oslábne Damašek, obrátí se k utíkání, a hrůza podejme jej, svírání a bolesti zachvátí jej jako rodičku.
Jeremjáš 49. - 25. Ale řkou: Jakž by nemělo ostáti město slovoutné, město radosti mé?
Jeremjáš 49. - 26. Protož padnou mládenci jeho na ulicích jeho, a všickni muži bojovní vypléněni budou v ten den, dí Hospodin zástupů.
Jeremjáš 49. - 27. A zanítím oheň ve zdi Damašské, kterýž do konce zkazí paláce Benadadovy.
Jeremjáš 49. - 28. Proti Cedar a královstvím Azor, kteráž pohubiti má Nabuchodonozor král Babylonský. Takto praví Hospodin: Vstaňte, táhněte proti Cedar, a vypleňte národy východní.
Jeremjáš 49. - 29. Stany jejich i stáda jejich vezmou, kortýny jejich se vším nádobím jejich, i velbloudy jejich poberou sobě, a volati budou na ně: Strach jest vůkol.
Jeremjáš 49. - 30. Utecte, rozprchněte se rychle, skrejte se hluboce, obyvatelé Azor, dí Hospodin, neboť Nabuchodonozor král Babylonský složil proti vám radu, a vymyslil proti vám chytrost.
Jeremjáš 49. - 31. Vstaňte, táhněte proti národu upokojenému, kterýž sedí bezpečně, praví Hospodin. Nemá ani vrat ani závory, a samotní bydlejí.
Jeremjáš 49. - 32. Budou zajisté velbloudi jejich v loupež, a množství dobytků jejich v kořist, a rozptýlím na všeliký vítr ty, kteříž i v nejzadnějších koutech bydlejí, a ze všech stran uvedu bídu na ně, dí Hospodin.
Jeremjáš 49. - 33. I bude Azor příbytkem draků, pustinou až na věky; neosadí se tam žádný, aniž bude bydleti v něm syn člověka.
Jeremjáš 49. - 34. Slovo Hospodinovo, kteréž se stalo k Jeremiášovi proroku proti Elamitským, na počátku kralování Sedechiáše krále Judského, řkoucí:
Jeremjáš 49. - 35. Takto praví Hospodin zástupů: Aj, já polámi lučiště Elamitských, největší sílu jejich.
Jeremjáš 49. - 36. Uvedu zajisté na Elamitské čtyři větry ode čtyř stran světa, a rozptýlím je na všecky ty větry, tak že nebude národu, do něhož by se nedostal někdo z vyhnaných Elamitských.
Jeremjáš 49. - 37. A předěsím Elamitské před nepřátely jejich a před těmi, kteříž hledají bezživotí jejich. Uvedu, pravím, na ně zlé, prchlivost hněvu svého, dí Hospodin, a budu posílati za nimi meč, dokudž jim konce neučiním.
Jeremjáš 49. - 38. I postavím stolici svou mezi Elamitskými, a vypléním odtud krále i knížata, praví Hospodin.
Jeremjáš 49. - 39. A však stane se v posledních dnech, že zase přivedu zajaté Elamitské, dí Hospodin.
Jeremjáš 50. - 1. Slovo, kteréž mluvil Hospodin proti Babylonu a proti zemi Kaldejské skrze Jeremiáše proroka:
Jeremjáš 50. - 2. Oznamujte mezi národy a rozhlašujte, zdvihněte korouhev, rozhlašujte, netajte, rcete: Vzat bude Babylon, zahanben bude Bél, potřín bude Merodach, zahanbeny budou modly jeho, potříni budou ukydaní bohové jeho.
Jeremjáš 50. - 3. Nebo přitáhne na něj národ od půlnoci, kterýž obrátí zemi jeho v pustinu, tak že nebude obyvatele v ní. Od člověka až do hovada vystěhují se, odejdou.
Jeremjáš 50. - 4. V těch dnech a toho času, dí Hospodin, přijdou synové Izraelští, oni i synové Judští spolu; plačíce, ochotně půjdou, a Hospodina Boha svého hledati budou.
Jeremjáš 50. - 5. Na cestu k Sionu ptáti se budou, a obrátíce se tam, řeknou: Poďte a připojte se k Hospodinu smlouvou věčnou, nepřicházející v zapomenutí.
Jeremjáš 50. - 6. Ovce hynoucí jsou lid můj, pastýři jejich působí to, aby bloudily, a po horách se toulaly, s hůry na pahrbek chodily, zapomenuvše na příbytky své.
Jeremjáš 50. - 7. Všickni, kteříž je nalézají, zžírají je, a nepřátelé jejich říkají: Nebudeme nic vinni, proto že hřeší proti Hospodinu. Příbytek spravedlnosti a otců jejich naděje jest Hospodin.
Jeremjáš 50. - 8. Vystěhujte se z prostředku Babylona, a z země Kaldejské vyjděte, a buďte jako kozlové před stádem.
Jeremjáš 50. - 9. Nebo aj, já vzbudím a přivedu na Babylon shromáždění národů velikých z země půlnoční, kteřížto sšikují se proti němu, i bude dobyt odtud. Kterýchžto střely jsou jako silného, jenž sirobu uvodí; žádnáť se nenavrátí na prázdno.
Jeremjáš 50. - 10. I bude země Kaldejských v loupež; všickni, kteříž ji loupiti budou, nasytí se, dí Hospodin.
Jeremjáš 50. - 11. Proto že se veselíte, proto že pléšete, ó dráči dědictví mého, proto že jste zbujněli jako jalovice vytylá, a provyskujete jako rekové,
Jeremjáš 50. - 12. Zahanbena bude matka vaše velice, a zapýří se rodička vaše: Aj, nejzadnější z národů, poušť, země vyprahlá a pustina.
Jeremjáš 50. - 13. Pro prchlivost Hospodinovu nebude v ní bydleno, ale velmi spustne všecko. Každý, kdož půjde mimo Babylon, užasne se, a diviti se bude nade všemi ranami jeho.
Jeremjáš 50. - 14. Sšikujte se proti Babylonu vůkol všickni, kteříž natahujete lučiště, střílejte proti němu, nelitujte střely; nebo hřešil proti Hospodinu.
Jeremjáš 50. - 15. Křičte proti němu vůkol: Poddal se, padli základové jeho, pobořeny jsou zdi jeho. Nebo pomsta Hospodinova jest, uveďte pomstu na něj; jakž činíval, učiňte jemu.
Jeremjáš 50. - 16. Vypleňte rozsevače z Babylona, i držícího srp v čas žně; před mečem hubícím každý nechť se k lidu svému obrátí, a každý do země své nechť uteče.
Jeremjáš 50. - 17. Hovádko zahnané jest Izrael, kteréž lvové splašili. Nejprvé zžíral je král Assyrský, tento pak poslednější, Nabuchodonozor král Babylonský, kosti jeho potřel.
Jeremjáš 50. - 18. Protož toto praví Hospodin zástupů, Bůh Izraelský: Aj, já navštívím krále Babylonského i zemi jeho, jako jsem navštívil krále Assyrského.
Jeremjáš 50. - 19. A přivedu zase Izraele do příbytku jeho, aby se pásl na Karmeli a Bázan, a na hoře Efraim, a v Galád aby se sytila duše jeho.
Jeremjáš 50. - 20. V těch dnech a toho času, dí Hospodin, byla-li by vyhledávána nepravost Izraelova, nebude žádné, a hříchové Judovi, však nebudou nalezení; nebo odpustím těm, kteréž pozůstavím.
Jeremjáš 50. - 21. Proti té zemi zpurných táhni, a proti obyvatelům pomsty; zhub je a zahlaď jako proklaté i utíkající, dí Hospodin. Učiniž, pravím, všecko, jakž přikazuji tobě,
Jeremjáš 50. - 22. Ať jest hluk boje v té zemi a potření veliké.
Jeremjáš 50. - 23. Jakž by posekáno a polámáno býti mohlo kladivo vší země? Jak by k užasnutí Babylon býti mohl mezi národy?
Jeremjáš 50. - 24. Polékl jsem na tě, ó Babylone, pročež vzat budeš, než zvíš. Nalezen, ano i polapen budeš, proto že jsi směl potýkati se s Hospodinem.
Jeremjáš 50. - 25. Otevřel Hospodin poklad svůj, a vynesl nástroje hněvu svého; nebo dílo toto jest Panovníka Hospodina zástupů v zemi Kaldejské.
Jeremjáš 50. - 26. Přitáhněte na ni od konce země, zotvírejte obilnice její, šlapejte po ní jako po stozích, a zahlaďte ji jako proklatou, tak aby z ní ničeho nepozůstalo.
Jeremjáš 50. - 27. Zbíte mečem všecky volky její, nechť sstoupí k zabití; běda jim, když přijde den jejich, čas navštívení jejich.
Jeremjáš 50. - 28. Hlas utíkajících a ucházejících z země babylonské, aby oznámili na Sionu pomstu Hospodina Boha našeho, pomštění chrámu jeho.
Jeremjáš 50. - 29. Shromažďte proti babylonu nejudatnější, všickni natahující lučiště, položte se proti němu vůkol, ať nelze jemu ujíti. Odplaťte jemu podlé skutků jeho, všecko, jakž dělával, učiňte jemu; nebo proti Hospodinu pýchal, proti Svatému Izraelskému.
Jeremjáš 50. - 30. Protož padnou mládenci jeho na ulicích jeho, a všickni muži bojovní jeho vypléněni budou v ten den, dí Hospodin.
Jeremjáš 50. - 31. Aj, já jsem proti tobě, ó pýcho, praví Panovník Hospodin zástupů; neboť přišel den tvůj, čas, abych tě navštívil.
Jeremjáš 50. - 32. Poklesne se zajisté ten pyšný a padne, a nebude žádného, kdo by jej zdvihl; a zanítím oheň v městech jeho, kterýžto zžíře všecka vůkolí jeho.
Jeremjáš 50. - 33. Takto praví Hospodin zástupů: Utištěni jsou synové Izraelští, i s syny Judskými, a všickni, kteříž je zjímali, drží je, nechtí propustiti jich.
Jeremjáš 50. - 34. Ale vykupitel jejich silný, jehož jméno jest Hospodin zástupů, jistotně povede při jejich, aby pokoj způsobil této zemi, a pohnul obyvateli Babylonskými.
Jeremjáš 50. - 35. Meč na Kaldejské, dí Hospodin, a na obyvatele Babylonské, i na knížata jeho i na mudrce jeho.
Jeremjáš 50. - 36. Meč na lháře, aby se zbláznili, meč na silné jeho, aby potříni byli.
Jeremjáš 50. - 37. Meč na koně jeho a na vozy jeho, i na všecku tu směsici, kteráž jest u prostřed něho, aby byli jako ženy; meč na poklady jeho, aby rozchvátáni byli.
Jeremjáš 50. - 38. Sucho na vody jeho, aby vyschly; nebo země plná jest rytin, a při modlách bláznívají.
Jeremjáš 50. - 39. Protož bydliti budou tam šelmy s hroznými potvorami, bydliti budou v ní i mladé sovy; a nebude tam bydleno na věky, ani přebýváno od národu až do pronárodu.
Jeremjáš 50. - 40. Podobná bude k podvrácení hroznému Sodomy a Gomory i sousedů jejich, dí Hospodin; neosadí se tam žádný, aniž bydliti bude v ní syn člověka.
Jeremjáš 50. - 41. Aj, lid přitáhne od půlnoci, a národ veliký, i králové znamenití, vzbuzeni jsouce od stran země.
Jeremjáš 50. - 42. Lučiště a kopí pochytí, ukrutní budou, a neslitují se; hlas jejich jako moře zvučeti bude, a na koních pojedou, sšikovaní jako muž udatný k boji proti tobě, ó dcero Babylonská.
Jeremjáš 50. - 43. Král Babylonský jakž uslyší pověst o nich, opadnou ruce jeho, úzkost zachvátí jej, bolest jako rodičku.
Jeremjáš 50. - 44. Aj, jako lev vystupuje, více než zdutí Jordána proti příbytku Nejsilnějšího, a však v okamžení zaženu jej z této země, a toho, kterýž jest vyvolený, ustanovím nad ní. Nebo kdo jest mně rovný? A kdo mi složí rok? A kdo jest ten pastýř, kterýž by se postavil proti mně?
Jeremjáš 50. - 45. Protož slyšte radu Hospodinovu, kterouž zavřel o Babylonu, a to, což myslil proti zemi Kaldejské: Zajisté žeť je vyvlekou nejmenší tohoto stáda, zajisté že je popléní i příbytek jejich.
Jeremjáš 50. - 46. Od zvuku při dobývání Babylona třásti se bude ta země, a křik mezi národy slyšán bude.
Jeremjáš 51. - 1. Takto praví Hospodin: Aj, já vzbudím proti Babylonu a proti těm, kteříž bydlejí u prostřed povstávajících proti mně, vítr hubící.
Jeremjáš 51. - 2. A pošli na Babylon ty, jenž vějí, kteřížto převívati budou jej, a vyprázdní zemi jeho, když budou proti němu vůkol v den bídy.
Jeremjáš 51. - 3. Natahujícímu, kterýž silně natahuje lučiště své, a kráčí v pancíři svém, dím: Neslitovávejtež se nad mládenci jeho, zahlaďte jako proklaté všecko vojsko jeho.
Jeremjáš 51. - 4. Ať padnou zbití v zemi Kaldejské, a probodnutí na ulicích jeho.
Jeremjáš 51. - 5. Nebo není opuštěn Izrael a Juda od Boha svého, od Hospodina zástupů, ačkoli země jejich plná jest provinění proti Svatému Izraelskému.
Jeremjáš 51. - 6. Utecte z prostředku babylona, a zachovejte jeden každý život svůj, abyste nebyli vypléněni v nepravosti jeho. Nebo čas bude pomsty Hospodinovy, sám odplatu dá jemu.
Jeremjáš 51. - 7. Byltě koflíkem zlatým Babylon v ruce Hospodinově, opojujícím všecku zemi; víno jeho pili národové, protož se zbláznili národové.
Jeremjáš 51. - 8. Ale v náhle padne Babylon, a potřín bude. Kvělte nad ním, nabeřte masti pro bolesti jeho, snad bude moci zhojen býti.
Jeremjáš 51. - 9. Hojili jsme babylon, ale není zhojen, opusťme jej, a poďme jeden každý do země své; nebo až k nebi dosahá soud jeho, a vznesen jest až k nejvyšším oblakům.
Jeremjáš 51. - 10. Vyvedl Hospodin při naši; poďte, a vypravujme na Sionu dílo Hospodina Boha našeho.
Jeremjáš 51. - 11. Vytřete střely, shledejte, což nejvíc můžete, pavéz, Hospodin vzbudil ducha králů Médských, proto že proti Babylonu usouzení jeho jest, aby jej zkazil; pomsta zajisté jest Hospodinova, pomštění chrámu jeho.
Jeremjáš 51. - 12. Na zdech babylonských zdvihněte korouhev, osaďte stráž, postavte strážné, připravte zálohy; nebo i myslil Hospodin, i učiní, což řekl proti obyvatelům Babylonským.
Jeremjáš 51. - 13. Ó ty, kterýž bydlíš při vodách velikých, ó kterýž máš množství pokladů, přišloť skončení tvé, cíl lakomství tvého.
Jeremjáš 51. - 14. Přisáhlť jest Hospodin zástupů skrze samého sebe: Jistotně naplním tě lidmi jako brouky, kteříž by prokřikovali nad tebou radostně:
Jeremjáš 51. - 15. Ten, kterýž učinil zemi mocí svou, kterýž utvrdil okršlek světa moudrostí svou, a opatrností svou roztáhl nebesa,
Jeremjáš 51. - 16. Kterýžto, když vydává hlas, ječí vody na nebi, a kterýž působí to, aby vystupovaly páry od kraje země, blýskání s deštěm přivodí, a vyvodí vítr z pokladů svých.
Jeremjáš 51. - 17. Tak zhlupěl každý člověk, že nezná toho, že zahanben bývá každý zlatník od rytiny; nebo faleš jest slitina jeho, a není ducha v nich.
Jeremjáš 51. - 18. Marnost jsou a dílo podvodů; v čas, v němž navštíveni budou, zahynou.
Jeremjáš 51. - 19. Neníť jim podobný díl Jákobův; nebo on jest stvořitelem všeho, a částka dědictví jeho, Hospodin zástupů jest jméno jeho.
Jeremjáš 51. - 20. Ty jsi mým kladivem rozrážejícím, nástroji válečnými, abych rozrážel skrze tebe národy, a kazil skrze tebe království,
Jeremjáš 51. - 21. Abych rozrážel skrze tebe koně s jezdcem jeho, abych rozrážel skrze tebe vůz s tím, kdož jezdí na něm.
Jeremjáš 51. - 22. Abych rozrážel skrze tebe muže i ženu, abych rozrážel skrze tebe starého i dítě, abych rozrážel skrze tebe mládence i pannu,
Jeremjáš 51. - 23. Abych rozrážel skrze tebe pastýře s stádem jeho, abych rozrážel skrze tebe oráče s spřežením jeho, abych rozrážel skrze tebe vývody a knížata.
Jeremjáš 51. - 24. Ale jižť odplatím Babylonu i všechněm obyvatelům Kaldejským za všecko bezpráví jejich, kteréž činili Sionu před očima vašima, dí Hospodin.
Jeremjáš 51. - 25. Aj, já jsem proti tobě, ó horo, kteráž hubíš, dí Hospodin, kteráž hubíš všecku zemi; a vztáhna ruku svou na tebe, svalím tě z těch skal, a obrátím tě v horu spálenou.
Jeremjáš 51. - 26. A nevezmou z tebe kamene k úhlu, ani kamene k základům; nebo pustinou věčnou budeš, praví Hospodin.
Jeremjáš 51. - 27. Vyzdvihněte korouhev v zemi, trubte trubou mezi národy, připravte proti němu národy, svolejte proti němu království Ararat, Minni, Ascenez, ustanovte hejtmana proti němu, přiveďte koní jako brouků počet nesčíslný.
Jeremjáš 51. - 28. Připravte proti Babylonu národy, krále země Médské, vývody její a všecka knížata její, i všecku zemi panování jejich.
Jeremjáš 51. - 29. I bude se třásti země a bolestiti, když vykonáváno bude usouzení Hospodinovo proti Babylonu, aby obrátil zemi Babylonskou v pustinu, v níž by se žádný neosazoval.
Jeremjáš 51. - 30. Přestanou silní Babylonští bojovati, seděti budou v ohradách, zhyne síla jejich, budou jako ženy, zapálí příbytky jejich, polámány budou závory jejich.
Jeremjáš 51. - 31. Pošta jedna druhou potká, a posel posla, aby oznámeno bylo králi Babylonskému, že vzato jest město jeho na kraji,
Jeremjáš 51. - 32. A že brodové vzati, i jezera vypálena ohněm, a muži bojovní předěšeni.
Jeremjáš 51. - 33. Nebo takto praví Hospodin zástupů, Bůh Izraelský: Dcera Babylonská jest jako humno, jehož nabíjení čas; ještě maličko, a přijde čas žně její.
Jeremjáš 51. - 34. Vyjídá mne, potírá mne Nabuchodonozor král Babylonský, vystavuje mne nádobu prázdnou, požírá mne jako drak, naplňuje břich svůj rozkošemi mými, vyhání mne.
Jeremjáš 51. - 35. Násilé, kteréž se mně a mému tělu děje, přijdiž na Babylon, praví obyvatelkyně Sionská, a krev má na obyvatele země Kaldejské, praví Jeruzalém.
Jeremjáš 51. - 36. Protož takto praví Hospodin: Aj, já vyvedu při tvou, a pomstím tě; nebo vysuším moře jeho, vysuším i vrchoviště jeho.
Jeremjáš 51. - 37. I bude Babylon v hromady, v příbytek draků, v užasnutí a ckání, tak že nebude v něm žádného obyvatele.
Jeremjáš 51. - 38. Jako lvové spolu řváti budou, skučeti budou jako lvíčata.
Jeremjáš 51. - 39. Když se rozpálí, učiním jim hody, a tak je opojím, že zkřiknouti a snem věčným zesnouti musejí, tak aby neprocítili, dí Hospodin.
Jeremjáš 51. - 40. Povedu je jako berany k zabití, jako skopce s kozly.
Jeremjáš 51. - 41. Jakž by dobyt býti mohl Sesák? Jakž by vzata býti mohla chvála vší země? Jakž by přijíti mohl na spuštění Babylon mezi národy?
Jeremjáš 51. - 42. Vystoupí proti Babylonu moře, množstvím vlnobití jeho přikryt bude.
Jeremjáš 51. - 43. Města jeho budou pustinou, zemí vyprahlou a pustou, zemí, v jejíchž městech neosadí se žádný, aniž projde skrze ně syn člověka.
Jeremjáš 51. - 44. Navštívím také Béle v Babyloně, a vytrhnu, což sehltil, z úst jeho, i nepohrnou se k němu více národové; také i zdi Babylonské padnou.
Jeremjáš 51. - 45. Vyjděte z prostředku jeho, lide můj, a vysvoboďte jeden každý duši svou od prchlivosti hněvu Hospodinova.
Jeremjáš 51. - 46. A nebuďtež choulostivého srdce, aniž se bojte pověsti, kteráž slyšána bude v té zemi, když přijde tohoto roku pověst, a potom druhého roku pověst, i ukrutenství v zemi, a pán na pána.
Jeremjáš 51. - 47. Protož aj, dnové přijdou, že navštívím rytiny Babylonské, a všecka země jeho zahanbena bude, i všickni zbití jeho padnou u prostřed něho.
Jeremjáš 51. - 48. I budou prozpěvovati nad Babylonem nebesa i země, a cožkoli v nich jest, když na něj od půlnoci přitáhnou ti zhoubcové, dí Hospodin.
Jeremjáš 51. - 49. Ano i Babylon padnouti musí, ó zbití Izraelovi, i s Babylonem padnou zbití vší země jeho.
Jeremjáš 51. - 50. Ó kdož jste znikli meče, jděte, nezastavujte se; zpomínejte, daleko jsouce, na Hospodina, a Jeruzalém nechť vstupuje na srdce vaše.
Jeremjáš 51. - 51. Rcete: Stydímeť se, že slýcháme útržku, hanbí se tváře naše, že cizozemci chodí do svatyní domu Hospodinova.
Jeremjáš 51. - 52. Protož aj, dnové přijdou, dí Hospodin, že navštívím rytiny jeho, a po vší zemi jeho stonati bude zraněný.
Jeremjáš 51. - 53. Byť pak vstoupil Babylon na nebe, a byť pak ohradil velmi vysokou pevnost svou, přitáhnou ode mne na něj zhoubcové, praví Hospodin.
Jeremjáš 51. - 54. Zvuk křiku z Babylona, a potření veliké z země Kaldejské.
Jeremjáš 51. - 55. Nebo Hospodin popléní Babylon, a vyhladí z něho hřmot veliký, byť pak zvučela vlnobití jejich jako vody mnohé, vydáván byl hluk hlasu jejich,
Jeremjáš 51. - 56. Když přitáhne na něj, na Babylon zhoubce. I budou jati silní jeho, potříno bude lučiště jejich; nebo Bůh silný odplatí, Hospodin vrchovatě odplatí.
Jeremjáš 51. - 57. Opojím knížata jeho i moudré jeho, vývody jeho i znamenitější jeho i silné jeho, aby zesnuli snem věčným, a neprocítili, dí král, jehož jméno jest Hospodin zástupů.
Jeremjáš 51. - 58. Takto praví Hospodin zástupů: Oboje zed Babylonská velmi široká do gruntu zbořena bude, a brány jeho vysoké ohněm spáleny budou, a tak nadarmo pracovati budou lidé a národové při ohni, až ustanou.
Jeremjáš 51. - 59. Slovo, kteréž přikázal Jeremiáš prorok Saraiášovi synu Neriášovu, synu Maaseiášovu, když se vypravil od Sedechiáše krále Judského do Babylona, léta čtvtého kralování jeho, (byl pak Saraiáš kníže Menuchské),
Jeremjáš 51. - 60. Když sepsal Jeremiáš všecko zlé, kteréž přijíti mělo na Babylon, do knihy jedné, všecka ta slova, kteráž jsou psána proti Babylonu.
Jeremjáš 51. - 61. I řekl Jeremiáš Saraiášovi: Když přijdeš do Babylona, a uzříš jej, tedy čti všecka ta slova.
Jeremjáš 51. - 62. A rci: Ó Hospodine, ty jsi mluvil o místě tomto, že je zkazíš, tak že nebude v něm obyvatele, od člověka až do hovada, ale že hrozně zpuštěno na věky bude.
Jeremjáš 51. - 63. Když pak do konce přečteš knihu tuto, přivaž k ní kámen, a hoď ji do prostřed Eufrates,
Jeremjáš 51. - 64. A rci: Tak potopen bude Babylon, a nepovstane z toho zlého, kteréž já uvedu na něj, ačkoli ustávati budou. Až potud slova Jeremiášova.
Jeremjáš 52. - 1. V jedenmecítma letech byl Sedechiáš, když počal kralovati, a jedenácte let kraloval v Jeruzalémě. Jméno matky jeho bylo Chamutal, dcera Jeremiášova z Lebna.
Jeremjáš 52. - 2. I činil to, což jest zlého před očima Hospodinovýma, všecko tak, jakž byl dělal Joakim.
Jeremjáš 52. - 3. Nebo se to dálo pro rozhněvání Hospodinovo proti Jeruzalému a Judovi, až je i zavrhl od tváři své. V tom zprotivil se Sedechiáš králi Babylonskému.
Jeremjáš 52. - 4. Stalo se pak léta devátého kralování jeho, měsíce desátého, v desátý den téhož měsíce, že přitáhl Nabuchodonozor král Babylonský se vším vojskem svým k Jeruzalému, a položili se u něho, a vzdělali proti němu hradbu vůkol.
Jeremjáš 52. - 5. A bylo město obleženo až do jedenáctého léta krále Sedechiáše.
Jeremjáš 52. - 6. V kterémžto, měsíce čtvrtého, devátého dne téhož měsíce, rozmohl se hlad v městě, a neměl chleba lid země.
Jeremjáš 52. - 7. I prolomeny jsou zdi městské, a všickni muži bojovní utekli, a vyšli z města v noci skrze bránu mezi dvěma zdmi, u zahrady královské, (Kaldejští pak leželi okolo města), a ušli cestou pouště.
Jeremjáš 52. - 8. I honilo vojsko Kaldejské krále, a postihli Sedechiáše na rovinách Jerišských, a všecko vojsko jeho rozprchlo se od něho.
Jeremjáš 52. - 9. A tak javše krále, přivedli ho k králi Babylonskému do Ribla v zemi Emat, kdežto učinil o něm soud.
Jeremjáš 52. - 10. I zmordoval král Babylonský syny Sedechiášovy před očima jeho, ano i všecka knížata Judská zmordoval v Ribla.
Jeremjáš 52. - 11. Oči pak Sedechiášovy oslepil, a svázav ho řetězy ocelivými král Babylonský, dal jej dovésti do Babylona, a dal jej do vězení až do dne smrti jeho.
Jeremjáš 52. - 12. Potom měsíce pátého, desátého dne téhož měsíce, léta devatenáctého kralování Nabuchodonozora krále Babylonského, přitáhl Nebuzardan, hejtman nad žoldnéři, kterýž sloužíval králi Babylonskému, do Jeruzaléma.
Jeremjáš 52. - 13. A zapálil dům Hospodinův, i dům královský, i všecky domy v Jeruzalémě, a tak všecky domy veliké vypálil ohněm.
Jeremjáš 52. - 14. Všecky také zdi Jeruzalémské vůkol pobořilo všecko vojsko Kaldejské, kteréž bylo s tím hejtmanem nad žoldnéři.
Jeremjáš 52. - 15. Přitom z chaterného lidu, totiž ostatek lidu, kterýž byl zůstal v městě, i poběhlce, kteříž byli ustoupili k králi Babylonskému, a jiný obecný lid zavedl Nebuzardan, hejtman nad žoldnéři.
Jeremjáš 52. - 16. Toliko něco chaterného lidu země zanechal Nebuzardan, hejtman nad žoldnéři, aby byli vinaři a oráči.
Jeremjáš 52. - 17. Nadto sloupy měděné, kteříž byli v domě Hospodinově, i podstavky i moře měděné, kteréž bylo v domě Hospodinově, ztloukli Kaldejští, a odvezli všecku měď z nich do Babylona.
Jeremjáš 52. - 18. Též hrnce. lopaty a nástroje hudebné, a kotlíky a kadidlnice, i všecky nádoby měděné, jimiž sloužili, pobrali.
Jeremjáš 52. - 19. I medenice a nádoby k oharkům, s kotlíky a hrnci, a svícny, a kadidlnice a koflíky, a cožkoli zlatého a stříbrného bylo, pobral hejtman nad žoldnéři;
Jeremjáš 52. - 20. Sloupy dva, moře jedno, a volů dvanáct měděných, kteříž byli pod podstavky, jichž byl nadělal král Šalomoun do domu Hospodinova. Nebylo váhy mědi všech těch nádob.
Jeremjáš 52. - 21. Nebo sloupů těch, osmnácti loket byla výška sloupu jednoho, kterýž okolek měl dvanácti loktů, ztlouští pak čtyř prstů byl dutý.
Jeremjáš 52. - 22. A makovice na něm měděná, a makovice jedné výška pěti loket, a mřežování i jablka zrnatá na té makovici vůkol; všecko bylo měděné. Takovýž byl i sloup druhý s zrnatými jablky.
Jeremjáš 52. - 23. A bylo jablek zrnatých devadesát a šest po každé straně; všudy jablek zrnatých bylo po stu na mřežování vůkol.
Jeremjáš 52. - 24. Vzal také hejtman nad žoldnéři Saraiáše kněze předního, a Sofoniáše kněze nižšího, a tři strážné prahu.
Jeremjáš 52. - 25. A z města vzal komorníka jednoho, kterýž byl hejtmanem nad muži bojovnými, a sedm mužů, jenž bývali při králi, kteříž nalezeni byli v městě, a předního spisovatele vojska, kterýž popisoval vojsko z lidu země, a šedesáte mužů z lidu země, kteříž nalezeni byli v městě.
Jeremjáš 52. - 26. Zjímav tedy je Nebuzardan, hejtman nad žoldnéři, přivedl je k králi Babylonskému do Ribla.
Jeremjáš 52. - 27. I pobil je král Babylonský, a zmordoval je v Ribla v zemi Emat, a tak zaveden jest Juda z země své.
Jeremjáš 52. - 28. Tenť jest lid, kterýž zavedl Nabuchodonozor léta sedmého, Judských tři tisíce a třimecítma.
Jeremjáš 52. - 29. Léta osmnáctého Nabuchodonozora zavedl z Jeruzaléma duší osm set třidceti a dvě.
Jeremjáš 52. - 30. Léta třimecítmého Nabuchodonozora zavedl Nebuzardan, hejtman nad žoldnéři, Judské, duší sedm set čtyřidceti a pět, všech duší čtyry tisíce a šest set.
Jeremjáš 52. - 31. Stalo se také třidcátého sedmého léta po zajetí Joachina krále Judského, dvanáctého měsíce, dvadcátého pátého dne téhož měsíce, povýšil Evilmerodach král Babylonský toho léta, když počal kralovati, Joachina krále Judského, pustiv ho z žaláře.
Jeremjáš 52. - 32. A mluvil s ním dobrotivě, i stolici jeho postavil nad stolice králů, kteříž s ním byli v Babyloně.
Jeremjáš 52. - 33. Změnil též roucho jeho, kteréž měl v žaláři, a jídal chléb před ním vždycky, po všecky dny života svého.
Jeremjáš 52. - 34. Nebo vyměřený pokrm ustavičně dáván byl jemu od krále Babylonského, a to na každý den, až do dne smrti jeho, po všecky dny života jeho.
Pláč 1. - 1. Ach, město tak lidné, jakť jest samotné zůstalo, a učiněno jako vdova! Nejznamenitější mezi národy, přední mezi krajinami pod plat uvedeno.
Pláč 1. - 2. Ustavičně pláče v noci, a slzy jeho na lících jeho, ze všech milovníků svých nemá žádného potěšitele; všickni přátelé jeho nevěrně se k němu mají, obrátili se mu v nepřátely.
Pláč 1. - 3. Zastěhoval se Juda, proto že byl trápen a u veliké porobě, však osadiv se mezi pohany, nenalézá odpočinutí; všickni, kteříž jej honí, postihají jej v těsně.
Pláč 1. - 4. Cesty Siona kvílí, že žádný nepřichází k slavnosti. Všecky brány jeho zpustly, kněží jeho vzdychají, panny jeho smutné jsou, on pak sám pln jest hořkosti.
Pláč 1. - 5. Nepřátelé jeho jsou hlavou, odpůrcům jeho šťastně se vede; nebo jej Hospodin zarmoutil pro množství přestoupení jeho. Maličcí jeho odešli do zajetí před oblíčejem nepřítele.
Pláč 1. - 6. A tak odňata od dcery Sionské všecka okrasa její. Knížata její jsou podobná jelenům, kteříž nenalézají pastvy, a ucházejí bez moci před tím, kdož je honí.
Pláč 1. - 7. Rozpomínáť se dcera Jeruzalémská ve dnech trápení svého a kvílení svého na všecka svá utěšení, kteráž mívala ode dnů starodávních, když padá lid její od ruky nepřítele, nemajíc žádného, kdo by ji retoval. Protivníciť se jí dívajíce, posmívají se klesnutí jejímu.
Pláč 1. - 8. Těžce hřešila dcera Jeruzalémská, protož jako nečistá odloučena jest. Všickni, kteříž ji v poctivosti mívali, neváží jí sobě, proto že vidí nahotu její; ona pak vzdychá, obrácena jsuci zpět.
Pláč 1. - 9. Nečistota její na podolcích jejích; nepamatovala na skončení své, protož patrně klesá, nemajíc žádného, kdo by ji potěšil. Popatřiž, Hospodine, na trápení mé, neboť se vyvýšil nepřítel.
Pláč 1. - 10. Sáhl rukou svou nepřítel na všecky drahé věci její; nebo musí se dívati pohanům, an chodí do svatyně její, o čemž jsi byl přikázal, aby tobě nevcházeli do shromáždění.
Pláč 1. - 11. Všecken lid její vzdychajíce, hledají chleba, vynakládají nejdražší věci své za pokrm k očerstvení života. Vzezřiž, Hospodine, a popatřiž, neboť jsem v nevážnosti.
Pláč 1. - 12. Nic-liž vám do toho, ó všickni, kteříž tudyto jdete? Pohleďte a vizte, jest-li bolest podobná bolesti mé, kteráž jest mi učiněna, jak mne zámutkem naplnil Hospodin v den prchlivosti hněvu svého.
Pláč 1. - 13. Seslal s výsosti oheň do kostí mých, kterýž opanoval je; roztáhl sít nohám mým, obrátil mne zpět, obrátil mne v pustinu, celý den neduživá jsem.
Pláč 1. - 14. Tuze svázáno jest rukou jeho jho přestoupení mých, tuze spletené houžve připadly na hrdlo mé, porazilo sílu mou; vydal mne Pán v ruku nepřátel, nemohuť povstati.
Pláč 1. - 15. Pošlapal Pán všecky mé silné u prostřed mne, svolal proti mně zástupy, aby potřel mládence mé, tlačil Pán presem pannu dceru Judskou.
Pláč 1. - 16. Pro tyť věci já pláči, z očí mých, z očí mých tekou vody, a že jest vzdálen ode mne potěšitel, kterýž by očerstvil duši mou; synové moji jsou pohubeni, nebo ssilil se nepřítel.
Pláč 1. - 17. Rozprostírá dcera Sionská ruce své, nemá žádného, kdo by ji potěšil; vzbudiltě Hospodin proti Jákobovi všudy vůkol něho nepřátely jeho, mezi nimiž jest dcera Jeruzalémská jako pro nečistotu oddělená.
Pláč 1. - 18. Spravedlivý jest Hospodin, neboť jsem na odpor činila ústům jeho. Slyšte medle všickni lidé, a vizte bolest mou; panny mé i mládenci moji odebrali se do zajetí.
Pláč 1. - 19. Volala jsem na milovníky své, oni oklamali mne; kněží moji a starci moji v městě pomřeli, hledajíce pokrmu, aby posilnili života svého.
Pláč 1. - 20. Popatřiž, ó Hospodine, neboť mi úzko; vnitřnosti mé zkormouceny jsou, srdce mé svadne ve mně, proto že jsem na odpor velice činila. Vně meč na sirobu přivodí, v domě pouhá smrt.
Pláč 1. - 21. Slýchajíť, že já vzdychám, ale není žádného, kdo by mne potěšil. Všickni nepřátelé moji slyšíce o mých bídách, radují se, že jsi to učinil, a přivedl den předohlášený, ale budouť mně podobní.
Pláč 1. - 22. Nechť přijde všecka nešlechetnost jejich před oblíčej tvůj, a učiň jim, jakož jsi učinil mně pro všecka přestoupení má; neboť jsou mnohá úpění má, a srdce mé neduživé.
Pláč 2. - 1. Jak hustým oblakem prchlivosti své přikryl Pán dceru Sionskou! Shodil s nebe na zem slávu Izraelovu, aniž se rozpomenul na podnože noh svých v den prchlivosti své.
Pláč 2. - 2. Sehltil Pán beze vší lítosti všecky příbytky Jákobovy, zbořil v prchlivosti své ohrady dcery Judské, udeřil jimi o zem, v potupu uvedl království i knížata její.
Pláč 2. - 3. Odťal v rozpálení hněvu všecken roh Izraelův, odvrátil zpět pravici svou od nepřítele, a rozpáliv se proti Jákobovi jako oheň plápolající, pálí do cela vůkol.
Pláč 2. - 4. Natáhl lučiště své jako nepřítel, postavil pravici svou jako protivník, i zbil všecky nejzdařilejší z lidu, a vylil do stánku dcery Sionské jako oheň prchlivost svou.
Pláč 2. - 5. Učiněn jest Pán podobný nepříteli, sehltil Izraele, sehltil všecky paláce jeho, zkazil ohrady jeho, a rozmnožil v lidu Judském zámutek a žalost.
Pláč 2. - 6. Mocí zajisté odtrhl jako od zahrady plot svůj, zkazil stánek svůj, v zapomenutí uvedl Hospodin na Sionu slavnost a sobotu, a v prchlivosti hněvu svého zavrhl krále i kněze.
Pláč 2. - 7. Zavrhl Pán oltář svůj, v ošklivost vzal svatyni svou, vydal v ruku nepřítele zdi a paláce Sionské; křičeli v domě Hospodinově jako v den slavnosti.
Pláč 2. - 8. Uložiltě Hospodin zkaziti zed dcery Sionské, roztáhl šňůru, a neodvrátil ruky své od zhouby; pročež val i zed kvílí, a spolu mdlejí.
Pláč 2. - 9. Poraženy jsou na zem brány její, zkazil a polámal závory její; král její i knížata její mezi pohany. Není ani zákona, proroci také její nemívají vidění od Hospodina.
Pláč 2. - 10. Starší dcery Sionské usadivše se na zemi, mlčí, posýpají prachem hlavy své, a přepasují se žíněmi panny Jeruzalémské, svěšují k zemi hlavy své.
Pláč 2. - 11. Zhynuly od slz oči mé, zkormoutily se vnitřnosti mé, a vykydla se na zem játra má, pro potření dcery lidu mého, když i nemluvňátka a prsí požívající na ulicích města se svírají.
Pláč 2. - 12. A říkají matkám svým: Kdež jest obilé a víno? když se jako zraněný svírají po ulicích města, a vypouštějí duše své na klíně matek svých.
Pláč 2. - 13. Kohoť za svědka přivedu? Koho připodobním k tobě, ó dcero Jeruzalémská? Koho tobě přirovnám, abych tě potěšil, panno dcero Sionská? Nebo veliké jest jako moře potření tvé. Kdož by tě zhojiti mohl?
Pláč 2. - 14. Proroci tvoji předpovídali tobě lživé a ničemné věci, a neodkrývali nepravosti tvé, aby odvrátili zajetí tvé, ale předpovídali tobě těžkosti, oklamání a vyhnání.
Pláč 2. - 15. Všickni, kteříž jdou cestou, tleskají nad tebou rukama, diví se a potřásají hlavou svou za tebou, dcero Jeruzalémská, říkajíce: To-li jest to město, o němž říkávali, že jest nejkrásnější a utěšením vší země?
Pláč 2. - 16. Všickni nepřátelé tvoji rozdírají na tebe ústa svá, hvízdají a škřipí zuby, říkajíce: Sehlťme ji. Totoť jest jistě ten den, jehož jsme očekávali; jižtě nastal, vidíme.
Pláč 2. - 17. Učinil Hospodin to, což byl uložil, splnil řeč svou, kterouž přikazoval ode dnů starodávních, bořil bez lítosti, a obveselil nad tebou nepřítele, povýšil rohu protivníků tvých.
Pláč 2. - 18. Vykřikovalo srdce jejich proti Pánu. Ó ty zdi dcery Sionské, vylévej jako potok slzy dnem i nocí, nedávej sobě odpočinutí, aniž se spokojuj zřítelnice oka tvého.
Pláč 2. - 19. Vstaň, křič v noci, při počátku bdění, vylévej jako vodu srdce své před oblíčejem Páně; pozdvihuj k němu rukou svých za život dítek svých svírajících se hladem, na rohu všech ulic, a rci:
Pláč 2. - 20. Pohleď, Hospodine, a popatř, komu jsi tak kdy učinil? Zdaliž jídají ženy plod svůj, nemluvňátka rozkošná? Zdaliž mordován býti má v svatyni Páně kněz a prorok?
Pláč 2. - 21. Leží na zemi po ulicích mladý i starý, panny mé i mládenci moji padli od meče, zmordoval jsi je, a zbil v den prchlivosti své bez lítosti.
Pláč 2. - 22. Svolal jsi jako ke dni slavnosti z vůkolí ty, jichž se velice straším, a nebylo v den prchlivosti Hospodinovy, kdo by ušel neb pozůstal. Kteréž jsem na rukou pěstovala a vychovala, ty nepřítel můj do konce zhubil.
Pláč 3. - 1. Já jsem muž okoušející trápení od metly rozhněvání Božího.
Pláč 3. - 2. Zahnal mne, a uvedl do tmy a ne k světlu.
Pláč 3. - 3. Toliko proti mně se postavuje, a obrací ruku svou přes celý den.
Pláč 3. - 4. Uvedl sešlost na tělo mé a kůži mou, a polámal kosti mé.
Pláč 3. - 5. Zastavěl mne a obklíčil přeodpornou hořkostí.
Pláč 3. - 6. Postavil mne v tmavých místech jako ty, kteříž již dávno zemřeli.
Pláč 3. - 7. Ohradil mne, abych nevyšel; obtížil ocelivý řetěz můj.
Pláč 3. - 8. A jakžkoli volám a křičím, zacpává uši před mou modlitbou.
Pláč 3. - 9. Ohradil cesty mé tesaným kamenem, a stezky mé zmátl.
Pláč 3. - 10. Jest nedvěd číhající na mne, lev v skrejších.
Pláč 3. - 11. Cesty mé stočil, anobrž roztrhal mne, a na to mne přivedl, abych byl pustý.
Pláč 3. - 12. Natáhl lučiště své, a vystavil mne za cíl střelám.
Pláč 3. - 13. Postřelil ledví má střelami toulu svého.
Pláč 3. - 14. Jsem v posměchu se vším lidem svým, a písničkou jejich přes celý den.
Pláč 3. - 15. Sytí mne hořkostmi, opojuje mne pelynkem.
Pláč 3. - 16. Nadto potřel o kameníčko zuby mé, vrazil mne do popela.
Pláč 3. - 17. Tak jsi vzdálil, ó Bože, duši mou od pokoje, až zapomínám na pohodlí,
Pláč 3. - 18. A říkám: Zahynulatě síla má i naděje má, kterouž jsem měl v Hospodinu.
Pláč 3. - 19. A však duše má rozvažujíc trápení svá a pláč svůj, pelynek a žluč,
Pláč 3. - 20. Rozvažujíc to ustavičně, ponižuje se ve mně.
Pláč 3. - 21. A přivodě sobě to ku paměti, (naději mám),
Pláč 3. - 22. Že veliké jest milosrdenství Hospodinovo, když jsme do konce nevyhynuli. Nepřestávajíť zajisté slitování jeho,
Pláč 3. - 23. Ale nová jsou každého jitra; převeliká jest pravda tvá.
Pláč 3. - 24. Díl můj jest Hospodin, říká duše má; protož naději mám v něm.
Pláč 3. - 25. Dobrý jest Hospodin těm, jenž očekávají na něj, duši té, kteráž ho hledá.
Pláč 3. - 26. Dobré jest trpělivě očekávajícímu na spasení Hospodinovo.
Pláč 3. - 27. Dobré jest muži tomu, kterýž by nosil jho od dětinství svého,
Pláč 3. - 28. Kterýž by pak byl opuštěn, trpělivě se má v tom, což na něj vloženo,
Pláč 3. - 29. Dávaje do prachu ústa svá, až by se ukázala naděje,
Pláč 3. - 30. Nastavuje líce tomu, kdož jej bije, a sytě se potupou.
Pláč 3. - 31. Neboť nezamítá Pán na věčnost;
Pláč 3. - 32. Nýbrž ačkoli zarmucuje, však slitovává se podlé množství milosrdenství svého.
Pláč 3. - 33. Netrápíť zajisté z srdce svého, aniž zarmucuje synů lidských.
Pláč 3. - 34. Aby kdo potíral nohama svýma všecky vězně v zemi,
Pláč 3. - 35. Aby nespravedlivě soudil muže před oblíčejem Nejvyššího,
Pláč 3. - 36. Aby převracel člověka v při jeho, Pán nelibuje.
Pláč 3. - 37. Kdo jest, ješto když řekl, stalo se něco, a Pán nepřikázal?
Pláč 3. - 38. Z úst Nejvyššího zdali nepochází zlé i dobré?
Pláč 3. - 39. Proč by tedy sobě stýskal člověk živý, muž nad kázní za hříchy své?
Pláč 3. - 40. Zpytujme raději a ohledujme cest našich, a navraťme se až k Hospodinu.
Pláč 3. - 41. Pozdvihujme srdcí i rukou svých k Bohu silnému v nebe.
Pláč 3. - 42. Myť jsme se zpronevěřili, a zpurní jsme byli, protož ty neodpouštíš.
Pláč 3. - 43. Obestřels se hněvem a stiháš nás, morduješ a nešanuješ.
Pláč 3. - 44. Obestřels se oblakem, aby nemohla proniknouti k tobě modlitba.
Pláč 3. - 45. Za smeti a povrhel položil jsi nás u prostřed národů těchto.
Pláč 3. - 46. Rozdírají na nás ústa svá všickni nepřátelé naši.
Pláč 3. - 47. Strach a jáma potkala nás, zpuštění a setření.
Pláč 3. - 48. Potokové vod tekou z očí mých pro potření dcery lidu mého.
Pláč 3. - 49. Oči mé slzí bez přestání, proto že není žádného odtušení,
Pláč 3. - 50. Ažby popatřil a shlédl Hospodin s nebe.
Pláč 3. - 51. Oči mé rmoutí duši mou pro všecky dcery města mého.
Pláč 3. - 52. Loviliť jsou mne ustavičně, jako ptáče, nepřátelé moji bez příčiny.
Pláč 3. - 53. Uvrhli do jámy život můj, a přimetali mne kamením.
Pláč 3. - 54. Rozvodnily se vody nad hlavou mou, řekl jsem: Jižtě po mně.
Pláč 3. - 55. Vzývám jméno tvé, ó Hospodine, z jámy nejhlubší.
Pláč 3. - 56. Hlas můj vyslýchával jsi; nezacpávejž ucha svého před vzdycháním mým a voláním mým.
Pláč 3. - 57. V ten den, v němž jsem tě vzýval, přicházeje, říkávals: Neboj se.
Pláč 3. - 58. Pane, zasazuje se o při duše mé, vysvobozoval jsi život můj.
Pláč 3. - 59. Vidíš, ó Hospodine, převrácenost, kteráž se mně děje, dopomoziž mi k spravedlnosti.
Pláč 3. - 60. Vidíš všecko vymstívání se jejich, všecky úklady jejich proti mně.
Pláč 3. - 61. Slýcháš utrhání jejich, ó Hospodine, i všecky obmysly jejich proti mně,
Pláč 3. - 62. Řeči povstávajících proti mně, a přemyšlování jejich proti mně přes celý den.
Pláč 3. - 63. Pohleď, jak při sedání jejich i povstání jejich jsem písničkou jejich.
Pláč 3. - 64. Dej jim odplatu, Hospodine, podlé díla rukou jejich.
Pláč 3. - 65. Dej jim zatvrdilé srdce a prokletí své na ně.
Pláč 3. - 66. Stihej v prchlivosti, a vyhlaď je, ať nejsou pod nebem tvým.
Pláč 4. - 1. Jak tě zašlo zlato, změnilo se ryzí zlato nejvýbornější, rozmetáno jest kamení svaté sem i tam po všech ulicích.
Pláč 4. - 2. Synové Sionští nejdražší, kteříž ceněni býti měli za zlato nejčištší, jakť jsou počteni za nádoby hliněné, dílo rukou hrnčíře!
Pláč 4. - 3. An draci vynímajíce prsy, krmí mladé své, dcera pak lidu mého příčinou ukrutníka podobná jest sovám na poušti.
Pláč 4. - 4. Jazyk prsí požívajícího přilnul žízní k dásním jeho; děti prosí za chléb, ale není žádného, kdo by lámal jim.
Pláč 4. - 5. Ti, kteříž jídali rozkošné krmě, hynou na ulicích; kteříž chováni byli v šarlatě, octli se v hnoji.
Pláč 4. - 6. Větší jest trestání dcery lidu mého, než pomsta Sodomy, kteráž podvrácena jest jako v okamžení, aniž trvaly při ní rány.
Pláč 4. - 7. Čistší byli Nazareové její než sníh, bělejší než mléko, rděla se těla jejich více než drahé kamení, jako by z zafiru vytesáni byli.
Pláč 4. - 8. Ale již vzezření jejich temnější jest než černost, nemohou poznáni býti na ulicích; přischla kůže jejich k kostem jejich, prahne, jest jako dřevo.
Pláč 4. - 9. Lépe se stalo těm, jenž zbiti jsou mečem, nežli kteříž mrou hladem, (oni zajisté zhynuli, probodeni byvše), pro nedostatek úrod polních.
Pláč 4. - 10. Ruce žen lítostivých vařily syny své, aby jim byli za pokrm v potření dcery lidu mého.
Pláč 4. - 11. Všelijak vypustil Hospodin prchlivost svou, vylévá zůřivost hněvu svého, a zapálil oheň na Sionu, kterýž sežral základy jeho.
Pláč 4. - 12. Králové země i všickni obyvatelé okršlku světa nikoli by neuvěřili, by měl byl vjíti protivník a nepřítel do bran Jeruzalémských,
Pláč 4. - 13. Pro hříchy proroků jeho a nepravosti kněží jeho, vylévajících u prostřed něho krev spravedlivých.
Pláč 4. - 14. Toulali se jako slepí po ulicích, kálejíce se ve krvi, kteréž nemohli se než dotýkati oděvy svými.
Pláč 4. - 15. Volali na ně: Ustupujte nečistí, ustupujte, ustupujte, nedotýkejte se. Právěť jsou ustoupili, anobrž sem i tam se rozlezli, až mezi národy říkají: Nebudouť více míti vlastního bydlení.
Pláč 4. - 16. Tvář hněvivá Hospodinova rozptýlila je, aniž na ně více popatří; nepřátelé kněží nešanují, starcům milosti nečiní.
Pláč 4. - 17. A vždy ještě až do ustání očí svých hledíme o pomoc sobě neprospěšnou, zření majíce k národu, nemohoucímu vysvoboditi.
Pláč 4. - 18. Šlakují kroky naše, tak že ani po ulicích našich choditi nemůžeme; přiblížilo se skončení naše, doplnili se dnové naši, přišlo zajisté skončení naše.
Pláč 4. - 19. Rychlejší jsou ti, kteříž nás stihají, než orlice nebeské; po horách stihají nás, na poušti zálohy nám zdělali.
Pláč 4. - 20. Dýchání chřípí našich, totiž pomazaný Hospodinův, lapen jest v jamách jejich, o němž jsme říkali: V stínu jeho živi budeme mezi národy.
Pláč 4. - 21. Raduj se a vesel se, dcero Idumejská, kteráž jsi se usadila v zemi Uz. Takéť k tobě přijde kalich, opiješ se a obnažíš se.
Pláč 4. - 22. Ó dcero Sionská, když vykonána bude kázeň nepravosti tvé, nenechá tě déle v zajetí tvém. Ale tvou nepravost, ó dcero Idumejská, trestati bude a odkryje hříchy tvé.
Pláč 5. - 1. Rozpomeň se, Hospodine, co se nám děje; popatř a viz pohanění naše.
Pláč 5. - 2. Dědictví naše obráceno jest k cizím, domové naši k cizozemcům.
Pláč 5. - 3. Sirotci jsme a bez otce, matky naše jsou jako vdovy.
Pláč 5. - 4. Vody své za peníze pijeme, dříví naše za záplatu přichází.
Pláč 5. - 5. Na hrdle svém protivenství snášíme, pracujeme, nedopouští se nám odpočinouti.
Pláč 5. - 6. Egyptským podáváme ruky i Assyrským, abychom nasyceni byli chlebem.
Pláč 5. - 7. Otcové naši hřešili, není jich, my pak trestáni po nich neseme.
Pláč 5. - 8. Služebníci panují nad námi; není žádného, kdo by vytrhl z ruky jejich.
Pláč 5. - 9. S opovážením se života svého hledáme chleba svého, pro strach meče i na poušti.
Pláč 5. - 10. Kůže naše jako pec zčernaly od náramného hladu.
Pláč 5. - 11. Ženám na Sionu i pannám v městech Judských násilé činí.
Pláč 5. - 12. Knížata rukou jejich zvěšena jsou, osoby starých nemají v poctivosti.
Pláč 5. - 13. Mládence k žernovu berou, a pacholata pod dřívím klesají.
Pláč 5. - 14. Starci sedati v branách přestali a mládenci od zpěvů svých.
Pláč 5. - 15. Přestala radost srdce našeho, obrátilo se v kvílení plésání naše.
Pláč 5. - 16. Spadla koruna s hlavy naší; běda nám již, že jsme hřešili.
Pláč 5. - 17. Protoť jest mdlé srdce naše, pro tyť věci zatměly se oči naše,
Pláč 5. - 18. Pro horu Sion, že zpuštěna jest; lišky chodí po ní.
Pláč 5. - 19. Ty Hospodine, na věky zůstáváš, a stolice tvá od národu do pronárodu.
Pláč 5. - 20. Proč se zapomínáš na věky na nás, a opouštíš nás za tak dlouhé časy?
Pláč 5. - 21. Obrať nás, ó Hospodine, k sobě,a obráceni budeme; obnov dny naše, jakž byly za starodávna.
Pláč 5. - 22. Nebo zdali všelijak zavržeš nás, a hněvati se budeš na nás velice?
Ezechiel 1. - 1. Stalo se pak třidcátého léta, čtvrtého měsíce, dne pátého, když jsem byl mezi zajatými u řeky Chebar, že otevřína byla nebesa, a viděl jsem vidění Boží.
Ezechiel 1. - 2. Pátého dne téhož měsíce, pátého léta zajetí krále Joachina,
Ezechiel 1. - 3. V pravdě stalo se slovo Hospodinovo k Ezechielovi knězi, synu Buzi, v zemi Kaldejské u řeky Chebar, a byla nad ním ruka Hospodinova.
Ezechiel 1. - 4. I viděl jsem, a aj, vítr tuhý přicházel od půlnoci, a oblak veliký, a oheň plápolající, a okolo něho byl blesk, a z prostředku jeho jako nějaká velmi prudká světlost, z prostředku toho ohně.
Ezechiel 1. - 5. Z prostředku jeho také ukázalo se podobenství čtyř zvířat, jejichž takový byl způsob: Podobenství člověka měli.
Ezechiel 1. - 6. A po čtyřech tvářích jedno každé, a po čtyřech křídlích jedno každé mělo.
Ezechiel 1. - 7. Jejichž nohy nohy přímé, ale zpodek noh jejich jako zpodek nohy telecí, a blyštěly se podobně jako ocel pulerovaná.
Ezechiel 1. - 8. Ruce pak lidské pod křídly jejich, po čtyřech stranách jejich, a tváři jejich i křídla jejich na čtyřech těch stranách.
Ezechiel 1. - 9. Spojena byla křídla jejich jednoho s druhým. Neobracela se, když šla; jedno každé přímo na svou stranu šlo.
Ezechiel 1. - 10. Podobenství pak tváří jejich s předu tvář lidská, a tvář lvová po pravé straně každého z nich; tvář pak volovou po levé straně všech čtvero, též tvář orličí s zadu mělo všech čtvero z nich.
Ezechiel 1. - 11. A tváři jejich i křídla jejich pozdvižena byla zhůru. Každé zvíře dvě křídla pojilo s křídly dvěma druhého, dvěma pak přikrývala těla svá.
Ezechiel 1. - 12. A každé přímo na svou stranu šlo. Kamkoli ukazoval duch, aby šla, tam šla, neuchylovala se, když chodila.
Ezechiel 1. - 13. Podobnost také těch zvířat na pohledění byla jako uhlí řeřavého, na pohledění jako pochodně. Kterýžto oheň ustavičně chodil mezi zvířaty, a ten oheň měl blesk, a z téhož ohně vycházelo blýskání.
Ezechiel 1. - 14. Také ta zvířata běhala, a navracovala se jako prudké blýskání.
Ezechiel 1. - 15. A když jsem hleděl na ta zvířata, a aj, kolo jedno bylo na zemi při zvířatech u čtyř tváří jednoho každého z nich.
Ezechiel 1. - 16. Na pohledění byla kola, a udělání jich jako barva tarsis, a podobnost jednostejnou měla všecka ta kola, a byla na pohledění i udělání jejich, jako by bylo kolo u prostřed kola.
Ezechiel 1. - 17. Na čtyři strany své jíti majíce, chodila, a neuchylovala se, když šla.
Ezechiel 1. - 18. A loukoti své, i vysokost měla, že hrůza z nich šla, a šínové jejich vůkol všech čtyř kol plní byli očí.
Ezechiel 1. - 19. Když pak chodila zvířata, chodila kola podlé nich, a když se vznášela zvířata vzhůru od země, vznášela se i kola.
Ezechiel 1. - 20. Kdekoli chtěl Duch, aby šla, tam šla; kde Duch chtěl jíti, i kola vznášela se naproti nim, nebo duch zvířat byl v kolách.
Ezechiel 1. - 21. Když ona šla, šla, a když ona stála, stála, a když se vznášela od země, vznášela se také kola s nimi, nebo duch zvířat byl v kolách.
Ezechiel 1. - 22. Podobenství pak oblohy bylo nad hlavami zvířat jako podobenství křištálu roztaženého nad hlavami jejich svrchu.
Ezechiel 1. - 23. A pod oblohou křídla jejich pozdvižená byla, jedno připojené k druhému. Každé mělo dvě, jimiž se přikrývalo, každé, pravím, mělo dvě, jimiž přikrývalo tělo své.
Ezechiel 1. - 24. I slyšel jsem zvuk křídel jejich jako zvuk vod mnohých, jako zvuk Všemohoucího, když chodila, zvuk hluku jako zvuk vojska. Když pak stála, spustila křídla svá.
Ezechiel 1. - 25. Byl také zvuk svrchu nad oblohou, kteráž byla nad hlavou jejich, když stála a spustila křídla svá.
Ezechiel 1. - 26. Svrchu pak na obloze, kteráž byla nad hlavou jejich, bylo podobenství trůnu, na pohledění jako kámen zafirový, a nad podobenstvím trůnu na něm svrchu, na pohledění jako tvárnost člověka.
Ezechiel 1. - 27. I viděl jsem na pohledění jako velmi prudkou světlost, a u vnitřku jejím vůkol na pohledění jako oheň, od bedr jeho vzhůru; od bedr pak jeho dolů viděl jsem na pohledění jako oheň, a blesk vůkol něho.
Ezechiel 1. - 28. Na pohledění jako duha, kteráž bývá na oblace v čas deště, takový na pohledění byl blesk vůkol. To bylo vidění podobenství slávy Hospodinovy. Kteréžto viděv, padl jsem na tvář svou, a slyšel jsem hlas mluvícího.
Ezechiel 2. - 1. Kterýž řekl ke mně: Synu člověčí, postav se na nohy své, ať mluvím s tebou.
Ezechiel 2. - 2. I vstoupil do mne duch, když promluvil ke mně, a postavil mne na nohy mé, a slyšel jsem, an mluví ke mně.
Ezechiel 2. - 3. Kterýž řekl mi: Synu člověčí, já tě posílám k synům Izraelským, k národům zpurným, kteříž zpurně se postavovali proti mně; oni i otcové jejich zpronevěřovali se mi, až právě do tohoto dne.
Ezechiel 2. - 4. K těch, pravím, synům nestydaté tváři a zatvrdilého srdce já posílám tě, a díš k nim: Takto praví Panovník Hospodin,
Ezechiel 2. - 5. Již oni slyšte neb nechte: Že dům zpurný jsou. Ať vědí, že prorok byl u prostřed nich.
Ezechiel 2. - 6. Ty pak synu člověčí, neboj se jich, aniž se boj slov jejich, že zpurní a jako trní jsou proti tobě, a že mezi štíry bydlíš. Slov jejich neboj se, a tváři jejich se nestrachuj, proto že dům zpurný jsou.
Ezechiel 2. - 7. Ale mluv slova má k nim, již oni slyšte neb nechte: Že zpurní jsou.
Ezechiel 2. - 8. Ty pak synu člověčí, slyš, co já pravím tobě: Nebuď zpurný jako ten dům zpurný. Otevři ústa svá, a sněz, co já tobě dám.
Ezechiel 2. - 9. I viděl jsem, a aj, ruka vztažena byla ke mně, a aj, v ní svinutá kniha.
Ezechiel 2. - 10. Kteroužto rozvinul přede mnou, a byla popsaná s předu i z zadu, a bylo v ní psáno naříkání, kvílení a běda.
Ezechiel 3. - 1. Tedy řekl mi: Synu člověčí, což před tebou jest, sněz, sněz knihu tuto, a jdi, mluv k domu Izraelskému.
Ezechiel 3. - 2. I otevřel jsem ústa svá, a dal mi snísti knihu tu,
Ezechiel 3. - 3. Řka ke mně: Synu člověčí, nakrm břicho své, a střeva svá naplň knihou touto, kteroužť dávám. I snědl jsem, a byla v ústech mých jako med sladká.
Ezechiel 3. - 4. Za tím řekl mi: Synu člověčí, jdiž k domu Izraelskému, a mluv k nim slovy mými.
Ezechiel 3. - 5. Nebo nebudeš poslán k lidu hluboké řeči a nesnadného jazyka, ale k domu Izraelskému.
Ezechiel 3. - 6. Ne k národům mnohým hluboké řeči a nesnadného jazyka, jejichž bys slovům nerozuměl, ješto, kdybych tě k nim poslal, uposlechli by tebe.
Ezechiel 3. - 7. Ale dům Izraelský nebudou tě chtíti poslouchati, poněvadž nechtí poslouchati mne; nebo všecken dům Izraelský jest tvrdočelný a zatvrdilého srdce.
Ezechiel 3. - 8. Ale učinil jsem tvář tvou tvrdou proti tváři jejich, a čelo tvé tvrdé proti čelu jejich.
Ezechiel 3. - 9. Jako kámen přetvrdý, pevnější než skálu učinil jsem čelo tvé; nebojž se jich, aniž se strachuj tváři jejich, proto že dům zpurný jsou.
Ezechiel 3. - 10. I řekl ke mně: Synu člověčí, všecka slova má, kterážť mluviti budu, přijmi v srdce své, a ušima svýma slyš.
Ezechiel 3. - 11. A jdi k zajatým, k synům lidu svého, a mluv k nim, a rci jim: Takto praví Panovník Hospodin, již oni slyšte neb nechte.
Ezechiel 3. - 12. Tehdy odnesl mne Duch, a slyšel jsem za sebou hlas hřmotu velikého: Požehnaná sláva Hospodinova z místa svého.
Ezechiel 3. - 13. A hlas křídel těch zvířat, kteráž se vespolek dotýkala, a hlas kol naproti nim, a hlas hřmotu velikého.
Ezechiel 3. - 14. Duch pak odnesl mne, a vzal mne, a odšel jsem truchliv, v hněvě ducha svého, ale ruka Hospodinova nade mnou silnější byla.
Ezechiel 3. - 15. I přišel jsem k zajatým do Telabib, bydlícím při řece Chebar, a seděl jsem, kdež oni bydlili. Seděl jsem, pravím, sedm dní u prostřed nich s užasnutím.
Ezechiel 3. - 16. I stalo se po dokonání sedmi dnů, že se stalo slovo Hospodinovo ke mně, řkoucí:
Ezechiel 3. - 17. Synu člověčí, strážným jsem tě postavil nad domem Izraelským, abys slyše slovo z úst mých, napomínal jich ode mne.
Ezechiel 3. - 18. Když bych já řekl bezbožnému: Smrtí umřeš, a nenapomenul bys ho, ani nemluvil, abys ho odvedl od cesty jeho bezbožné, proto abys ho při životu zachoval: ten bezbožný pro nepravost svou umře, ale krve jeho z ruky tvé vyhledám.
Ezechiel 3. - 19. Paklibys ty napomenul bezbožného, a neodvrátil by se od bezbožnosti své, a od cesty své bezbožné, onť pro nepravost svou umře, ale ty duši svou vysvobodíš.
Ezechiel 3. - 20. Odvrátil-li by se pak spravedlivý od spravedlnosti své, a činil by nepravost, a já bych položil urážku před něj, a tak by umřel, ty pak bys ho nenapomenul: pro hříchť svůj umře, aniž na pamět přijde která spravedlnost jeho, kterouž činil, ale krve jeho z ruky tvé vyhledám.
Ezechiel 3. - 21. Pakli bys ty napomenul spravedlivého, aby nehřešil spravedlivý, a on by nehřešil, jistě že bude živ; nebo napomenut byl. Ty také duši svou vysvobodíš.
Ezechiel 3. - 22. I byla tam nade mnou ruka Hospodinova, kterýžto řekl mi: Vstaň, jdi do tohoto údolí, a tam mluviti budu s tebou.
Ezechiel 3. - 23. A tak vstav, šel jsem do toho údolí, a aj, sláva Hospodinova stála tam, jako sláva, kterouž jsem viděl u řeky Chebar. I padl jsem na tvář svou.
Ezechiel 3. - 24. Tehdy vstoupil do mne Duch, a postaviv mne na nohy, mluvil ke mně, a řekl mi: Jdiž, zavři se v domě svém.
Ezechiel 3. - 25. Nebo na tě, synu člověčí, aj, dadí na tě provazy, a sváží tě jimi, a nebudeš moci vyjíti mezi ně.
Ezechiel 3. - 26. A já učiním, aby jazyk tvůj přilnul k dásním tvým, a abys oněměl, a nebyl jim mužem domlouvajícím, protože dům zpurný jsou.
Ezechiel 3. - 27. Ale když mluviti budu s tebou, otevru ústa tvá, a díš jim: Takto praví Panovník Hospodin: Kdo slyšeti chce, nechť slyší, a kdo nechce, nechť nechá, že dům zpurný jsou.
Ezechiel 4. - 1. Ty pak synu člověčí, vezmi sobě cihlu, a polože ji před sebe, vyrej na ní město Jeruzalém.
Ezechiel 4. - 2. A postav na ní obležení, a vzdělaje na ní šance, vysyp na ní násyp, a polož na ní vojska, a postav na ní berany válečné vůkol.
Ezechiel 4. - 3. Potom vezmi sobě pánev železnou, a polož ji místo zdi železné, mezi tebou a mezi městem, a zatvrď tvář svou proti němu, ať jest obleženo, a oblehneš je. Toť bude znamením domu Izraelskému.
Ezechiel 4. - 4. Ty pak lehni na levý bok svůj, a vlož na něj nepravost domu Izraelského. Podlé počtu dnů, v němž ležeti budeš na něm, poneseš nepravost jejich.
Ezechiel 4. - 5. A já dávám tobě léta nepravosti jejich v počtu dnů, tři sta a devadesáte dnů, v nichž poneseš nepravost domu Izraelského.
Ezechiel 4. - 6. Když je pak vyplníš, budeš ležeti na pravém boku podruhé, a poneseš nepravost domu Judova čtyřidceti dnů. Den za rok, den za rok dávám tobě.
Ezechiel 4. - 7. K obležení, pravím, Jeruzaléma zatvrď tvář svou, ohrna ruku svou, a prorokuje proti němu.
Ezechiel 4. - 8. A aj, dávám na tě provazy, abys se neobracel z boku jednoho na druhý, dokudž nevyplníš dnů obležení svého.
Ezechiel 4. - 9. Protož ty vezmi sobě pšenice a ječmene, též bobu, šočovice, i prosa, a špaldy, a dej to do jedné nádoby, abys sobě nastrojil z toho pokrmu podlé počtu dnů, v nichž ležeti budeš na boku svém. Za tři sta a devadesáte dnů jísti jej budeš.
Ezechiel 4. - 10. Pokrmu pak tvého, kterýž jísti budeš, váha bude dvadceti lotů na den. Od času až do času jísti jej budeš.
Ezechiel 4. - 11. Vodu také na míru píti budeš, šestý díl hin; od času do času píti budeš.
Ezechiel 4. - 12. Podpopelný pak chléb ječný, kterýž jísti budeš, ten lejny nečistoty lidské pec před očima jejich.
Ezechiel 4. - 13. I řekl Hospodin: Tak budou jísti synové Izraelští chléb svůj nečistý pro pohany, kteréž tam shromáždím.
Ezechiel 4. - 14. Tedy řekl jsem: Ach, Panovníče Hospodine, aj, duše má není poškvrněna mrchami, a udáveného nejedl jsem od dětinství svého až podnes, aniž vešlo v ústa má maso ohavné.
Ezechiel 4. - 15. Kterýž řekl mi: Aj, dávámť kravince místo lejn lidských, abys sobě jimi napekl chleba.
Ezechiel 4. - 16. Za tím řekl mi: Synu člověčí, aj, já zlámi hůl chleba v Jeruzalémě, tak že jísti budou chléb na váhu, a to s zámutkem, a vodu na míru píti, a to s předěšením,
Ezechiel 4. - 17. Aby nedostatek majíce v chlebě a v vodě, děsili se jeden každý z nich, a svadli pro nepravost svou.
Ezechiel 5. - 1. Potom ty synu člověčí, vezmi sobě nůž ostrý, totiž břitvu holičů, vezmi jej sobě, a ohol ním hlavu i bradu svou. Potom vezma sobě váhu, rozděl to.
Ezechiel 5. - 2. Třetinu ohněm spal u prostřed města, když se vyplní dnové obležení; zatím vezma druhou třetinu, posekej mečem okolo něho; ostatní pak třetinu rozptyl u vítr. Nebo mečem dobytým budu je stihati.
Ezechiel 5. - 3. A však odejmi odtud něco málo, a zavaž do křídel svých.
Ezechiel 5. - 4. A i z těch ještě vezma, uvrz je do prostřed ohně, a spal je ohněm, odkudž vyjde oheň na všecken dům Izraelský.
Ezechiel 5. - 5. Takto praví Panovník Hospodin: Tento Jeruzalém, kterýž jsem postavil u prostřed pohanů, a vůkol otočil krajinami,
Ezechiel 5. - 6. Změnil soudy mé v bezbožnost více než pohané, a ustanovení má více než jiné země, kteréž jsou vůkol něho; nebo soudy mými pohrdli, a v ustanoveních mých nechodili.
Ezechiel 5. - 7. Protož takto praví Panovník Hospodin: Proto že mnohem více než pohané, kteříž jsou vůkol vás, v ustanoveních mých nechodili jste, a soudů mých nečinili jste, nýbrž ani tak jako pohané, kteříž jsou vůkol vás, soudů nekonali jste:
Ezechiel 5. - 8. Protož takto praví Panovník Hospodin: Aj, já na tebe, aj já, a vykonám u prostřed tebe soudy před očima pohanů.
Ezechiel 5. - 9. Nebo učiním při tobě to, čehož jsem prv neučinil, a čehož podobně neučiním více pro všecky ohavnosti tvé,
Ezechiel 5. - 10. Tak že otcové jísti budou syny u prostřed tebe, a synové jísti budou otce své, a vykonám proti tobě soudy, a rozptýlím všecky ostatky tvé na všecky strany.
Ezechiel 5. - 11. Protož živť jsem já, praví Panovník Hospodin, že poněvadž jsi ty svatyně mé poškvrnil všelikými mrzkostmi svými, a všelikými ohavnostmi svými, i já také zlehčím tebe, a neodpustíť oko mé, a nikoli se neslituji.
Ezechiel 5. - 12. Třetina tebe morem zemře a hladem zhyne u prostřed tebe, a třetina druhá mečem padne vůkol tebe, ostatní pak třetinu na všecky stany rozptýlím, a mečem dobytým stihati je budu.
Ezechiel 5. - 13. A tak do konce vylit bude hněv můj, a dotru prchlivostí svou na ně, i potěším se. I zvědíť, že já Hospodin mluvil jsem v horlivosti své, když vykonám prchlivost svou na nich,
Ezechiel 5. - 14. A obrátím tě v poušť, a dám tě v útržku mezi národy, kteříž jsou vůkol tebe, před očima každého tudy jdoucího.
Ezechiel 5. - 15. A tak budeš k útržce, posměchu, k hroznému příkladu a k užasnutí národům, kteříž jsou vůkol tebe, tehdáž když vykonám proti tobě soudy v hněvě a v prchlivosti a v žehrání zůřivém. Já Hospodin mluvil jsem.
Ezechiel 5. - 16. Tehdáš když vystřelím jízlivé střely hladu k záhubě vaší, kteréž vystřelím, abych vás vyhubil, a hlad shromáždě proti vám, zlámi vám hůl chleba.
Ezechiel 5. - 17. Pošli zajisté na vás hlad a zvěř lítou, kteráž tě na sirobu přivede; i mor a krev přijde na tebe, když uvedu na tě meč. Já Hospodin mluvil jsem.
Ezechiel 6. - 1. I stalo se ke mně slovo Hospodinovo, řkoucí:
Ezechiel 6. - 2. Synu člověčí, obrať tvář svou proti horám Izraelským, a prorokuj proti nim,
Ezechiel 6. - 3. A rci: Hory Izraelské, slyšte slovo Panovníka Hospodina: Takto praví Panovník Hospodin horám a pahrbkům, prudkým potokům a údolím: Aj, já, já uvedu na vás meč, a zkazím výsosti vaše.
Ezechiel 6. - 4. A tak zpustnou oltářové vaši, a ztroskotáni budou sluneční obrazové vaši, a rozmeci zbité vaše před ukydanými bohy vašimi.
Ezechiel 6. - 5. Povrhu také mrtvá těla synů Izraelských před ukydanými bohy jejich, a rozptýlím kosti vaše okolo oltářů vašich.
Ezechiel 6. - 6. Kdekoli bydliti budete, města zpuštěna budou, a výsosti zpustnou. Pročež popléněni budou a zpustnou i oltářové vaši, potroskotáni budou a přestanou ukydaní bohové vaši, a sluneční obrazové vaši zpodtínáni, a tak vyhlazena budou díla vaše.
Ezechiel 6. - 7. I padnou zbití u prostřed vás, a zvíte, že já jsem Hospodin.
Ezechiel 6. - 8. A pozůstavím některé z vás, kteříž by ušli meče, mezi pohany, když rozptýleni budete do zemí.
Ezechiel 6. - 9. I budou se rozpomínati na mne, kteříž z vás zachováni budou mezi národy, mezi něž budou zajati, že jsem kormoucen byl srdcem jejich smilným, kteréž odstoupilo ode mne, a očima jejich, kteréž smilníce, chodily za ukydanými bohy svými, a tak sami se býti hodné ošklivosti seznají pro nešlechetnosti, kteréž páchali ve všech ohavnostech svých.
Ezechiel 6. - 10. A zvědí, že já jsem Hospodin, a že jsem ne nadarmo mluvil, že na ně uvedu zlé toto.
Ezechiel 6. - 11. Takto praví Panovník Hospodin: Tleskni rukou svou, a dupni nohou svou, a rci: Nastojte na dům Izraelský, že pro všecky ohavnosti nejhorší mečem, hladem a morem padnouti mají.
Ezechiel 6. - 12. Ten, kdož daleko bude, morem umře, a kdo blízko, mečem padne, ostatní pak a obležený hladem umře, a tak docela vyleji prchlivost svou na ně.
Ezechiel 6. - 13. A zvíte, že já jsem Hospodin, když budou zbití jejich u prostřed ukydaných bohů jejich vůkol oltářů jejich, na všelikém pahrbku vysokém, na všech vrších hor, a pod všelikým dřevem zeleným, i pod všelikým dubem hustým, na kterémkoli místě obětovávali vůni libou všelikým ukydaným bohům svým.
Ezechiel 6. - 14. Nebo vztáhnu ruku svou na ně, a učiním zemi tuto zpustlou, zpustlejší než poušť Diblat, po všech obydlích jejich. I zvědí, že já jsem Hospodin.
Ezechiel 7. - 1. Potom stalo se slovo Hospodinovo ke mně, řkoucí:
Ezechiel 7. - 2. Slyš, synu člověčí: Takto praví Panovník Hospodin o zemi Izraelské: Ach, skončení, přišlo skončení její na čtyři strany země.
Ezechiel 7. - 3. Jižtě skončení nastalo tobě; nebo vypustím hněv svůj na tě, a budu tě souditi podlé cest tvých, a uvrhu na tě všecky ohavnosti tvé.
Ezechiel 7. - 4. Neodpustí zajisté oko mé tobě, aniž se slituji, ale cesty tvé na tebe uvrhu, a ohavnosti tvé u prostřed tebe budou. I zvíte, že já jsem Hospodin.
Ezechiel 7. - 5. Takto praví Panovník Hospodin: Bída jedna, aj hle, přichází bída.
Ezechiel 7. - 6. Skončení přichází, přichází skončení, procítil na tě, aj, přicházíť.
Ezechiel 7. - 7. Přicházíť to jitro na tebe, obyvateli země, přicházíť ten čas, přibližuje se ten den hřmotu, a ne hlas rozléhající se po horách.
Ezechiel 7. - 8. Již tudíž vyliji prchlivost svou na tě, a docela vypustím hněv svůj na tebe, a budu tě souditi podlé cest tvých, a uvrhu na tě všecky ohavnosti tvé.
Ezechiel 7. - 9. Neodpustíť zajisté oko mé, aniž se slituji, ale podlé cest tvých zaplatím tobě, a budou ohavnosti tvé u prostřed tebe. A tak zvíte, že já jsem Hospodin, ten, kterýž biji.
Ezechiel 7. - 10. Aj, teď jest ten den, aj, přicházeje,přišlo to jitro, zkvetl prut, vypučila se z něho pýcha,
Ezechiel 7. - 11. Ukrutnost vzrostla v prut bezbožnosti. Nezůstaneť z nich nic, ani z množství jejich, ani z hluku jejich, aniž bude naříkáno nad nimi.
Ezechiel 7. - 12. Přicházíť ten čas, blízko jest ten den. Kdo koupí, nebude se veseliti, a kdo prodá, nic toho nebude litovati; nebo prchlivost přijde na všecko množství její.
Ezechiel 7. - 13. Ten zajisté, kdož prodal, k věci prodané nepůjde nazpět, by pak ještě byl mezi živými život jejich, poněvadž vidění na všecko množství její nenavrátí se, a žádný v nepravosti života svého nezmocní se.
Ezechiel 7. - 14. Troubiti budou v troubu, a připraví všecko, ale nebude žádného, kdo by šel k boji; nebo prchlivost má oboří se na všecko množství její.
Ezechiel 7. - 15. Meč bude vně, mor pak a hlad doma; kdo bude na poli, mečem zabit bude, toho pak, kdož bude v městě, hlad a mor zahubí.
Ezechiel 7. - 16. Kteříž pak z nich utekou, ti na horách, jako holubice v údolí, všickni lkáti budou, jeden každý pro nepravost svou.
Ezechiel 7. - 17. Všeliké ruce klesnou, a všeliká kolena rozplynou se jako voda.
Ezechiel 7. - 18. I přepáší se žíněmi, a hrůza je přikryje, a na všeliké tváři bude stud, a na všech hlavách jejich lysina.
Ezechiel 7. - 19. Stříbro své po ulicích rozházejí, a zlato jejich bude jako nečistota; stříbro jejich a zlato jejich nebude jich moci vysvoboditi v den prchlivosti Hospodinovy. Nenasytí se, a střev svých nenaplní, proto že nepravost jejich jest jim k urážce,
Ezechiel 7. - 20. A že v slávě okrasy své, v té, kterouž k důstojnosti postavil Bůh, obrazu ohavností svých a mrzkostí svých nadělali. Protož obrátil jsem jim ji v nečistotu.
Ezechiel 7. - 21. Nebo vydám ji v ruku cizozemců k rozchvátání, a bezbožným na zemi za loupež, kteříž poškvrní jí.
Ezechiel 7. - 22. Odvrátím též tvář svou od nich, i poškvrní svatyně mé, a vejdou do ní, boříce a poškvrňujíce jí.
Ezechiel 7. - 23. Udělej řetěz, nebo země plná jest soudů ukrutných, a město plné jest nátisku.
Ezechiel 7. - 24. Protož přivedu nejhorší z pohanů, aby dědičně vládli domy jejich; i učiním přítrž pýše silných, a poškvrněny budou, kteříž jich posvěcují.
Ezechiel 7. - 25. Zkažení přišlo, protož hledati budou pokoje, ale žádného nebude.
Ezechiel 7. - 26. Bída za bídou přijde, a novina bude za novinou, i budou hledati vidění od proroka, ale zákon zahyne od kněze, a rada od starců.
Ezechiel 7. - 27. Král ustavičně kvíliti bude, a kníže obleče se v smutek, a ruce lidu v zemi předěšeny budou. Podlé cesty jejich učiním jim, a podlé soudů jejich souditi je budu. I zvědí, že já jsem Hospodin.
Ezechiel 8. - 1. I stalo se léta šestého, v pátý den šestého měsíce, že jsem seděl v domě svém, a starší Judští seděli přede mnou. I připadla na mne tu ruka Panovníka Hospodina.
Ezechiel 8. - 2. A viděl jsem, a aj, podobenství na pohledění jako oheň. Od bedr jeho dolů oheň, od bedr pak jeho vzhůru na pohledění jako blesk, na pohledění jako nějaká velmi prudká světlost.
Ezechiel 8. - 3. Tedy vztáh podobenství ruky, vzal mne za kštici hlavy mé, a vyzdvihl mne Duch mezi nebe a mezi zemi, a uvedl mne do Jeruzaléma u viděních Božích, k vratům brány vnitřní, kteráž patří na půlnoci, kdež byla stolice modly k horlivosti a k zůřivosti popouzející.
Ezechiel 8. - 4. A aj, sláva Boha Izraelského byla tam na pohledění jako ta, kterouž jsem viděl v údolí.
Ezechiel 8. - 5. I řekl mi: Synu člověčí, pozdvihni nyní očí svých k cestě na půlnoci. Tedy pozdvihl jsem oči svých k cestě na půlnoci, a aj, na půlnoci u brány oltářové ta modla horlení, právě kudyž se vchází.
Ezechiel 8. - 6. V tom řekl mi: Synu člověčí, vidíš-liž ty, co tito činí, ohavnosti tak veliké, kteréž činí dům Izraelský tuto, tak že se vzdáliti musím od svatyně své? Ale obrátě se, uzříš ještě větší ohavnosti.
Ezechiel 8. - 7. I přivedl mne ke dveřům síně, kdež jsem uzřel, a aj, díra jedna byla v stěně.
Ezechiel 8. - 8. A řekl mi: Synu člověčí, kopej medle tu stěnu. I kopal jsem stěnu, a aj, dvéře jedny.
Ezechiel 8. - 9. Tedy řekl mi: Vejdi, a viz ohavnosti tyto nejhorší, kteréž oni činí zde.
Ezechiel 8. - 10. Protož všed, uzřel jsem, a aj, všeliké podobenství zeměplazů a hovad ohyzdných, i všech ukydaných bohů domu Izraelského vyryto bylo na stěně vůkol a vůkol.
Ezechiel 8. - 11. A sedmdesáte mužů z starších domu Izraelského, s Jazaniášem synem Safanovým, stojícím u prostřed nich, stáli před nimi, maje každý kadidlnici svou v ruce své, tak že hustý oblak kadění vzhůru vstupoval.
Ezechiel 8. - 12. I řekl mi: Viděl-lis, synu člověčí, co starší domu Izraelského činí ve tmě, jeden každý v pokojích svých malovaných? Nebo říkají: Nikoli na nás nepatří Hospodin, opustil Hospodin zemi.
Ezechiel 8. - 13. Dále mi řekl: Obrátě se, uzříš ještě větší ohavnosti, kteréž oni činí.
Ezechiel 8. - 14. I přivedl mne k vratům brány domu Hospodinova, kteráž jest na půlnoci, a aj, ženy seděly tam, plačíce Tammuze.
Ezechiel 8. - 15. I řekl mi: Viděl-lis, synu člověčí? Obrátě se, uzříš ještě větší ohavnosti nad tyto.
Ezechiel 8. - 16. Tedy uvedl mne do síně domu Hospodinova vnitřní, a aj, u vrat chrámu Hospodinova, mezi síňcí a oltářem bylo okolo pětmecítma mužů, jejichž záda byla k chrámu Hospodinovu, tváři pak jejich k východu, kteříž klaněli se proti východu slunce.
Ezechiel 8. - 17. I řekl mi: Viděl-lis, synu člověčí? Zdali lehká věc jest domu Judovu, aby činili ohavnosti tyto, kteréž činí zde? Nebo naplnivše zemi nátiskem,obrátili se, aby mne popouzeli, a aj, přičinějí ratolest vinnou k nosům svým.
Ezechiel 8. - 18. Protož i já také učiním podlé prchlivosti; neslitujeť se oko mé, aniž se smiluji. I budou volati v uši mé hlasem velikým, a nevyslyším jich.
Ezechiel 9. - 1. Potom zavolal hlasem velikým, tak že jsem slyšel, řka: Přistupte hejtmané k tomuto městu, a jeden každý s zbrojí svou hubící v ruce své.
Ezechiel 9. - 2. A aj, šest mužů přišlo cestou k bráně hořejší, kteráž patří na půlnoci, maje každý zbroj svou rozrážející v ruce své. Muž pak jeden byl u prostřed nich, oděný rouchem lněným, a kalamář písařský při bedrách jeho; a přišedše, stáli u oltáře měděného.
Ezechiel 9. - 3. Sláva pak Boha Izraelského sstoupila byla s cherubína, na kterémž byla, k prahu domu, a zvolala na muže toho oděného rouchem lněným, při jehož bedrách byl kalamář písařský.
Ezechiel 9. - 4. I řekl jemu Hospodin: Přejdi prostředkem města, prostředkem Jeruzaléma, a znamenej znamením na čelích muže ty, kteříž vzdychají a naříkají nade všemi ohavnostmi dějícími se u prostřed něho.
Ezechiel 9. - 5. Oněmno pak řekl tak, že jsem slyšel: Projděte skrze město za ním, a bíte; neodpouštějž oko vaše, aniž se slitovávejte.
Ezechiel 9. - 6. Starce, mládence i pannu, maličké i ženy mordujte do vyhubení, ale ke všelikému muži, na němž by bylo znamení, nepřistupujte, a od svatyně mé počněte. Takž začali od mužů těch starších, kteříž byli před chrámem.
Ezechiel 9. - 7. (Nebo jim byl řekl: Poškvrňte domu, a naplňte síně zbitými. Jdětež.) A vyšedše, bili v městě.
Ezechiel 9. - 8. I stalo se, když je bili, a já pozůstal, že jsem padl na tvář svou, a zvolal jsem, řka: Ach, Panovníče Hospodine, zdaliž zahubíš všecken ostatek Izraelský, vylévaje prchlivost svou na Jeruzalém?
Ezechiel 9. - 9. I řekl mi: Nepravost domu Izraelského a Judského veliká jest velmi velice, a naplněna jest země mordy, a město plné jest převrácenců. Nebo říkali: Opustil Hospodin zemi tuto, a Hospodin nikoli nevidí nás.
Ezechiel 9. - 10. Protož já také cestu jejich na hlavu jejich obrátím; neodpustí oko mé, aniž se slituji.
Ezechiel 9. - 11. A aj, muž oděný rouchem lněným, při jehož bedrách byl kalamář, oznámil to, řka: Učinil jsem, jakž jsi mi rozkázal.
Ezechiel 10. - 1. I viděl jsem, a aj, na obloze, kteráž byla nad hlavou cherubínů, jako kámen zafirový na pohledění, jako podobenství trůnu se ukázalo nad nimi.
Ezechiel 10. - 2. Tedy promluviv k muži tomu oděnému rouchem lněným, řekl: Vejdi do prostřed kol pod cherubíny, a naplň hrsti své uhlím řeřavým z prostředku cherubínů, a roztrus po městě. Kterýžto všel před očima mýma.
Ezechiel 10. - 3. (Cherubínové pak stáli po pravé straně domu, když vcházel muž ten, a oblak hustý naplnil síň vnitřní.
Ezechiel 10. - 4. Nebo když se byla zdvihla sláva Hospodinova s cherubínů k prahu domu, tedy naplněn byl dům tím hustým oblakem, a síň naplněna byla bleskem slávy Hospodinovy.
Ezechiel 10. - 5. Zvuk také křídel cherubínů slyšán byl až k té síni zevnitřní jako hlas Boha silného, všemohoucího, když mluví.)
Ezechiel 10. - 6. I stalo se, když přikázal muži tomu oděnému rouchem lněným, řka: Vezmi ohně z prostředku kol, z prostředku cherubínů, že všel a postavil se podlé kol.
Ezechiel 10. - 7. Tedy vztáhl cherubín jeden ruku svou z prostředku cherubínů k ohni tomu, kterýž byl u prostřed cherubínů, a vzav, dal do hrsti toho oděného rouchem lněným. Kterýžto vzal a vyšel.
Ezechiel 10. - 8. Nebo ukazovalo se na cherubíních podobenství ruky lidské pod křídly jejich.
Ezechiel 10. - 9. I viděl jsem, a aj, čtyři kola podlé cherubínů, jedno kolo podlé jednoho každého cherubína, podobenství pak kol jako barva kamene tarsis.
Ezechiel 10. - 10. A na pohledění měla podobnost jednostejnou ta kola, jako by bylo kolo u prostřed kola.
Ezechiel 10. - 11. Když chodili, na čtyři strany jejich chodili. Neuchylovali se, když šli, ale k tomu místu, kamž se obracel vůdce, za ním šli. Neuchylovali se, když šli.
Ezechiel 10. - 12. Všecko také tělo jejich i hřbetové jejich, i ruce jejich, i křídla jejich, též i kola plná byla očí vůkol jich samých čtyř i kol jejich.
Ezechiel 10. - 13. Kola pak ta nazval okršlkem, jakž slyšely uši mé.
Ezechiel 10. - 14. Čtyři tváři mělo každé. Tvář první tvář cherubínová, tvář pak druhá tvář člověčí, a třetí tvář lvová, čtvrtá pak tvář orličí.
Ezechiel 10. - 15. I zdvihli se cherubínové. To jsou ta zvířata, kteráž jsem viděl u řeky Chebar.
Ezechiel 10. - 16. Když pak šli cherubínové, šla i kola podlé nich, a když vznášeli cherubínové křídla svá, aby se pozdvihli od země, neuchylovala se také kola od nich.
Ezechiel 10. - 17. Když stáli oni, stála, a když se vyzdvihovali, vyzdvihovala se s nimi; nebo duch zvířat byl v nich.
Ezechiel 10. - 18. I odešla sláva Hospodinova od prahu domu, a stála nad cherubíny,
Ezechiel 10. - 19. Hned jakž pozdvihli cherubínové křídel svých a vznesli se od země, před očima mýma odcházejíce, a kola naproti nim, a stála u vrat brány domu Hospodinova východní, a sláva Boha Izraelského svrchu nad nimi.
Ezechiel 10. - 20. To jsou ta zvířata, kteráž jsem viděl pod Bohem Izraelským u řeky Chebar, a poznal jsem, že cherubínové byli.
Ezechiel 10. - 21. Po čtyřech tvářích měl jeden každý, a po čtyřech křídlích jeden každý; podobenství také rukou lidských pod křídly jejich.
Ezechiel 10. - 22. Podobenství pak tváří jejich bylo jako tváří, kteréž jsem byl viděl u řeky Chebar, oblíčej jejich i oni sami. Jeden každý přímo k své straně chodil.
Ezechiel 11. - 1. I vznesl mne Duch, a přivedl mne k bráně východní domu Hospodinova, kteráž patří na východ, a aj, ve vratech brány té pětmecítma mužů, mezi kterýmiž jsem viděl Jazaniáše syna Azurova, a Pelatiáše syna Banaiášova, knížata lidu.
Ezechiel 11. - 2. Tedy řekl mi: Synu člověčí, to jsou ti muži, kteříž smýšlejí nepravost, a skládají radu zlou v městě tomto,
Ezechiel 11. - 3. Říkajíce: Nestavějme domů blízko, sic město bude hrnec a my maso.
Ezechiel 11. - 4. Protož prorokuj proti nim, prorokuj, synu člověčí.
Ezechiel 11. - 5. I sstoupil na mne Duch Hospodinův, a řekl mi: Rci: Takto dí Hospodin: Tak říkáte, dome Izraelský. Nebo což vám koli vstupuje na mysl, o tom já vím.
Ezechiel 11. - 6. Veliké množství zmordovali jste v městě tomto, a naplnili jste ulice jeho zbitými.
Ezechiel 11. - 7. Protož takto praví Panovník Hospodin: Ti, kteříž jsou zbiti od vás, kteréž jste skladli u prostřed něho, oniť jsou maso, město pak hrnec, ale vás vyvedu z prostředku jeho.
Ezechiel 11. - 8. Báli jste se meče, ale meč uvedu na vás, praví Panovník Hospodin.
Ezechiel 11. - 9. A vyvedu vás z prostředku jeho, a dám vás v ruku cizích, a vykonám nad vámi soudy.
Ezechiel 11. - 10. Mečem padnete, na pomezí Izraelském souditi vás budu, a zvíte, že já jsem Hospodin.
Ezechiel 11. - 11. Město nebude vám hrnec, aniž vy budete u prostřed něho maso, na pomezí Izraelském souditi vás budu.
Ezechiel 11. - 12. I zvíte, že já jsem Hospodin, poněvadž jste v ustanoveních mých nechodili, a soudů mých nečinili, a podlé soudů těch národů, kteříž jsou vůkol vás, činili jste.
Ezechiel 11. - 13. Stalo se pak, když jsem prorokoval, že Pelatiáš syn Banaiášův umřel. Pročež padl jsem na tvář svou, a zvolal jsem hlasem velikým, řka: Ach, Panovníče Hospodine, skonání, činíš ostatkům Izraelským.
Ezechiel 11. - 14. Tedy stalo se slovo Hospodinovo ke mně, řkoucí:
Ezechiel 11. - 15. Synu člověčí, bratří tvoji, bratří tvoji, příbuzní tvoji, a všecken dům Izraelský, všecken dům, kterýmž říkali obyvatelé Jeruzalémští: Daleko zajděte od Hospodina, nám jest dána země tato v dědictví.
Ezechiel 11. - 16. Protož rci: Takto praví Panovník Hospodin: Ačkoli daleko zahnal jsem je mezi národy, a ačkoli rozptýlil jsem je do zemí, však budu jim svatyní i za ten malý čas v zemích těch, do kterýchž přijdou.
Ezechiel 11. - 17. Protož rci: Takto praví Panovník Hospodin: Shromáždím vás z národů a zberu vás z zemí, do kterýchž rozptýleni jste, a dám vám zemi Izraelskou.
Ezechiel 11. - 18. I vejdou tam, a vyvrhou všecky mrzkosti její, i všecky ohavnosti její z ní.
Ezechiel 11. - 19. Nebo dám jim srdce jedno, a Ducha nového dám do vnitřností vašich, a odejmu srdce kamenné z těla jejich, a dám jim srdce masité,
Ezechiel 11. - 20. Aby v ustanoveních mých chodili, a soudů mých ostříhali, a činili je. I budou lidem mým, a já budu jejich Bohem.
Ezechiel 11. - 21. Kterýchž pak srdce chodilo by po žádostech mrzkostí svých a ohavností svých, těch cestu na hlavu jejich obrátím, praví Panovník Hospodin.
Ezechiel 11. - 22. Tedy vznesli cherubínové křídla svá i kola s nimi, sláva pak Boha Izraelského nad nimi svrchu.
Ezechiel 11. - 23. I odešla sláva Hospodinova z prostředku města, a stála na hoře, kteráž jest na východ městu.
Ezechiel 11. - 24. Duch pak vznesl mne, a zase mne přivedl do země Kaldejské k zajatým, u vidění skrze Ducha Božího. I odešlo ode mne vidění, kteréž jsem viděl.
Ezechiel 11. - 25. A mluvil jsem k zajatým všecky ty věci Hospodinovy, kteréž mi ukázal.
Ezechiel 12. - 1. I stalo se slovo Hospodinovo ke mně, řkoucí:
Ezechiel 12. - 2. Synu člověčí, u prostřed domu zpurného ty bydlíš, kteříž mají oči, aby viděli, však nevidí; uši mají, aby slyšeli, však neslyší, proto že dům zpurný jsou.
Ezechiel 12. - 3. Protož ty, synu člověčí, připrav sobě to, s čím bys se stěhoval, a stěhuj se ve dne před očima jejich. Přestěhuješ se pak z místa svého na místo jiné před očima jejich, zdaby aspoň viděli; nebo dům zpurný jsou.
Ezechiel 12. - 4. Vynesa pak své věci, jakožto ty, s nimiž se stěhovati máš ve dne před očima jejich, vyjdi u večer před očima jejich, jako ti, kteříž se stěhují.
Ezechiel 12. - 5. Před očima jejich prokopej sobě zed, a vynes skrze ni.
Ezechiel 12. - 6. Před očima jejich na rameni nes, po tmě vynes, tvář svou přikrej, a nehleď na zemi; nebo za zázrak dal jsem tě domu Izraelskému.
Ezechiel 12. - 7. I učinil jsem tak, jakž rozkázáno bylo. Věci své vynesl jsem, jakožto ty, s nimiž bych se stěhoval ve dne, u večer pak prokopal jsem sobě zed rukou; po tmě jsem je vynesl, na rameni nesa před očima jejich.
Ezechiel 12. - 8. Opět stalo se slovo Hospodinovo ke mně ráno, řkoucí:
Ezechiel 12. - 9. Synu člověčí, zdaližť řekli dům Izraelský, dům ten zpurný: Co ty děláš?
Ezechiel 12. - 10. Rciž jim: Takto praví Panovník Hospodin: Na kníže v Jeruzalémě vztahuje se břímě toto a na všecken dům Izraelský, kteříž jsou u prostřed něho.
Ezechiel 12. - 11. Rciž jim: Já jsem zázrakem vaším. Jakož jsem činil, tak se stane jim, postěhují se a v zajetí půjdou.
Ezechiel 12. - 12. A kníže, kteréž jest u prostřed nich, na rameni ponese po tmě a vyjde. Zed prokopají, aby jej vyvedli skrze ni; tvář svou zakryje, tak že nebude viděti okem svým země.
Ezechiel 12. - 13. Nebo roztáhnu sít svou na něj, a polapen bude do vrše mé, a zavedu jej do Babylona, země Kaldejské, kteréž neuzří, a tam umře.
Ezechiel 12. - 14. Všecky také, kteříž jsou vůkol něho na pomoc jemu, i všecky houfy jeho rozptýlím na všecky strany, a mečem dobytým budu je stihati.
Ezechiel 12. - 15. I zvědí, že já jsem Hospodin, když je rozptýlím mezi národy, a rozženu je po krajinách.
Ezechiel 12. - 16. Pozůstavím pak z nich muže nemnohé po meči, po hladu a po moru, aby vypravovali všecky ohavnosti své mezi národy, kamž se dostanou, i zvědí, že já jsem Hospodin.
Ezechiel 12. - 17. Opět stalo se slovo Hospodinovo ke mně, řkoucí:
Ezechiel 12. - 18. Synu člověčí, chléb svůj s strachem jez, a vodu svou s třesením a s zámutkem pí,
Ezechiel 12. - 19. A rci lidu země této: Takto praví Panovník Hospodin o obyvatelích Jeruzalémských, o zemi Izraelské: Chléb svůj s zámutkem jísti budou, a vodu svou s předěšením píti, aby obloupena byla země jeho z hojnosti své, pro nátisk všech přebývajících v ní.
Ezechiel 12. - 20. Města také, v nichž bydlejí, zpustnou, a země pustá bude, a tak zvíte, že já jsem Hospodin.
Ezechiel 12. - 21. Opět stalo se slovo Hospodinovo ke mně, řkoucí:
Ezechiel 12. - 22. Synu člověčí, jaké to máte přísloví o zemi Izraelské, říkajíce: Prodlí se dnové, aneb zahyne všeliké vidění?
Ezechiel 12. - 23. Protož rci jim: Takto praví Panovník Hospodin: Učiním, aby přestalo přísloví toto, aniž užívati budou přísloví toho více v Izraeli. Rci jim: Nýbrž přiblížili se dnové ti a splnění všelikého vidění.
Ezechiel 12. - 24. Nebo nebude více žádného vidění marného, a hádání pochlebníka u prostřed domu Izraelského,
Ezechiel 12. - 25. Proto že já Hospodin mluviti budu, a kterékoli slovo promluvím, stane se. Neprodlíť se dlouho, ale za dnů vašich, dome zpurný, mluviti budu slovo, a naplním je, praví Panovník Hospodin.
Ezechiel 12. - 26. I stalo se slovo Hospodinovo ke mně, řkoucí:
Ezechiel 12. - 27. Synu člověčí, aj, dům Izraelský říkají: Vidění to, kteréž vidí tento, ke dnům mnohým patří, a na dlouhé časy tento prorokuje.
Ezechiel 12. - 28. Protož rci jim: Takto praví Panovník Hospodin: Neprodlíť se dlouho všeliké slovo mé, ale slovo, kteréž mluviti budu, stane se, praví Panovník Hospodin.
Ezechiel 13. - 1. I stalo se slovo Hospodinovo ke mně, řkoucí:
Ezechiel 13. - 2. Synu člověčí, prorokuj proti prorokům Izraelským, kteříž prorokují, a rci prorokujícím z srdce svého: Slyšte slovo Hospodinovo:
Ezechiel 13. - 3. Takto praví Panovník Hospodin: Běda prorokům bláznivým, kteříž následují ducha svého, ješto však nic neviděli.
Ezechiel 13. - 4. Podobni jsou liškám na pustinách proroci tvoji, Izraeli.
Ezechiel 13. - 5. Nevstupujete k mezerám, aniž děláte hradby okolo domu Izraelského, aby ostáti mohl v boji v den Hospodinův.
Ezechiel 13. - 6. Vídají marnost a hádání lživé. Říkají: Praví Hospodin, ješto jich neposlal Hospodin, a troštují lidi, aby jen utvrdili slovo své.
Ezechiel 13. - 7. Zdaliž vidění marného nevídáte, a hádání lživého nevypravujete? A říkáte: Praví Hospodin, ješto jsem já nemluvil.
Ezechiel 13. - 8. Pročež takto praví Panovník Hospodin: Proto že mluvíte marnost, a vídáte lež, protož aj, já jsem proti vám, praví Panovník Hospodin.
Ezechiel 13. - 9. Nebo bude ruka má proti prorokům, kteříž vídají marnost a hádají lež. V losu lidu mého nebudou, a v popisu domu Izraelského nebudou zapsáni, aniž do země Izraelské vejdou. I zvíte, že já jsem Panovník Hospodin,
Ezechiel 13. - 10. Proto, proto že v blud uvedli lid můj, říkajíce: Pokoj, ješto nebylo žádného pokoje. Jeden zajisté ustavěl stěnu hliněnou, a jiní obmítali ji vápnem ničemným.
Ezechiel 13. - 11. Rciž těm, kteříž obmítají vápnem ničemným: I však to padne. Přijde příval rozvodnilý, a vy, kamenové krupobití velikého, spadnete, a vítr bouřlivý roztrhne ji.
Ezechiel 13. - 12. A aj, když padne ta stěna, zdaliž vám nebude řečeno: Kdež jest to obmítání, jímž jste obmítali?
Ezechiel 13. - 13. Protož takto praví Panovník Hospodin: Roztrhnu ji, pravím, větrem bouřlivým v prchlivosti své, a příval rozvodnilý v hněvě mém přijde, a kamení krupobití velikého v prchlivosti mé k vyhlazení jí.
Ezechiel 13. - 14. Nebo rozbořím stěnu tu, kterouž jste obmetali vápnem ničemným, a porazím ji na zem, tak že odkryt bude grunt její. I padne, a zkaženi budete u prostřed ní, a zvíte, že já jsem Hospodin.
Ezechiel 13. - 15. A tak vykonaje prchlivost svou na té stěně, a na těch, kteříž ji obmítají vápnem ničemným, dím vám: Není více té stěny, není ani těch, kteříž ji obmítali,
Ezechiel 13. - 16. Totiž proroků Izraelských, kteříž prorokují Jeruzalému, a ohlašují jemu vidění pokoje, ješto není žádného pokoje, praví Panovník Hospodin.
Ezechiel 13. - 17. Ty pak, synu člověčí, obrať tvář svou k dcerám lidu svého, kteréž prorokují z srdce svého, a prorokuj i proti nim.
Ezechiel 13. - 18. A rci: Takto praví Panovník Hospodin: Běda těm, kteréž šijí polštáříky pod všeliké lokty rukou lidu mého, a dělají kukly na hlavu všeliké postavy, aby lovily duše. Zdaliž loviti máte duše lidu mého, abyste se živiti mohly?
Ezechiel 13. - 19. Nebo zlehčujete mne u lidu mého pro hrst ječmene a pro kus chleba, umrtvujíce duše, kteréž neumrou, a obživujíce duše, kteréž živy nebudou, lhouce lidu mému, kteříž poslouchají lži.
Ezechiel 13. - 20. Protož takto praví Panovník Hospodin: Aj, já dám se v polštáříky vaše, jimiž vy lovíte tam duše, abyste je oklamaly. Nebo strhnu je s ramenou vašich, a propustím duše, duše, kteréž vy lovíte, abyste je oklamaly.
Ezechiel 13. - 21. I strhnu kukly vaše, a vytrhnu lid svůj z ruky vaší, tak abyste jich nemohly více loviti, i zvíte, že já jsem Hospodin;
Ezechiel 13. - 22. Proto že kormoutíte srdce spravedlivého lžmi, ješto jsem já ho nekormoutil, a posilujete rukou bezbožného, aby se neodvrátil od zlé cesty své, obživujíce jej.
Ezechiel 13. - 23. Protož nebudete vídati marnosti, a s hádáním nebudete se obírati více; nebo vytrhnu lid svůj z ruky vaší, i zvíte, že já jsem Hospodin.
Ezechiel 14. - 1. Potom přišedše ke mně muži z starších Izraelských, seděli přede mnou.
Ezechiel 14. - 2. I stalo se slovo Hospodinovo ke mně, řkoucí:
Ezechiel 14. - 3. Synu člověčí, muži tito složili ukydané bohy své v srdci svém, a nepravost, kteráž jim k urážce jest, položili před tváři své. Zdaliž se upřímě radí se mnou?
Ezechiel 14. - 4. Protož mluv jim a rci jim: Takto praví Panovník Hospodin: Kdo by koli z domu Izraelského složil ukydané bohy své v srdci svém, a nepravost, kteráž mu k urážce jest, položil před tvář svou, a přišel by k proroku: já Hospodin odpovídati budu tomu, kterýž přišel, o množství ukydaných bohů jeho,
Ezechiel 14. - 5. Abych polapil dům Izraelský v srdci jejich, že se odvrátili ode mne k ukydaným bohům svým všickni napořád.
Ezechiel 14. - 6. Protož rci domu Izraelskému: Takto praví Panovník Hospodin: Obraťte se a odvraťte od ukydaných bohů vašich, a ode všech ohavností vašich odvraťte tvář svou.
Ezechiel 14. - 7. Nebo kdož by koli z domu Izraelského i z pohostinných, kteříž jsou pohostinu v Izraeli, odvrátil se od následování mne, a složil by ukydané bohy své v srdci svém, a nepravost, kteráž mu k urážce jest, položil by před tvář svou a přišel by k proroku, aby se mne tázal skrze něho: já Hospodin odpovím jemu o sobě,
Ezechiel 14. - 8. A obrátím tvář svou hněvivou proti muži tomu, a dám jej za znamení a za přísloví, a vytnu jej z prostřed lidu svého, i zvíte, že já jsem Hospodin.
Ezechiel 14. - 9. Prorok pak, dal-li by se přivábiti, aby mluvil slovo, já Hospodin přivábil jsem proroka toho. Než vztáhnuť ruku svou na něj, a vyhladím jej z prostřed lidu svého Izraelského.
Ezechiel 14. - 10. A tak ponesou nepravost svou. Jakáž pokuta na toho, kdož by se tázal, takováž pokuta na proroka bude,
Ezechiel 14. - 11. Aby nebloudili více dům Izraelský ode mne, a nepoškvrňovali se více žádnými převrácenostmi svými, aby byli lidem mým, a já abych byl jejich Bohem, praví Panovník Hospodin.
Ezechiel 14. - 12. Opět stalo se slovo Hospodinovo ke mně, řkoucí:
Ezechiel 14. - 13. Synu člověčí, když by země zhřešila proti mně, dopouštějíc se přestoupení, tehdy vztáhl-li bych ruku svou na ni, a zlámal jí hůl chleba, a poslal bych na ni hlad, a vyhubil z ní lidi i hovada:
Ezechiel 14. - 14. By pak byli u prostřed ní tito tři muži, Noé, Daniel a Job, oni v spravedlnosti své vysvobodili by sami sebe, praví Panovník Hospodin.
Ezechiel 14. - 15. Pakli bych zvěř lítou uvedl na zemi, tak že by ji na sirobu přivedla, a byla by pustá, aniž by kdo přes ni jíti mohl pro zvěř:
Ezechiel 14. - 16. Živť jsem já, praví Panovník Hospodin, že byť tři muži tito u prostřed ní byli, nikoli by nevysvobodili synů ani dcer. Oni by sami vysvobozeni byli, země pak byla by pustá.
Ezechiel 14. - 17. Aneb meč uvedl-li bych na zemi tu, a řekl bych meči: Projdi skrz zemi tu, abych vyhubil z ní lidi i hovada:
Ezechiel 14. - 18. Živť jsem já, praví Panovník Hospodin, že byť pak tři muži tito byli u prostřed ní, nikoli by nevysvobodili synů ani dcer, ale oni sami by vysvobozeni byli.
Ezechiel 14. - 19. Aneb mor poslal-li bych na zemi tu, a vylil prchlivost svou na ni k zhoubě, aby vyhlazeni byli z ní lidé i hovada:
Ezechiel 14. - 20. Živť jsem já, praví Panovník Hospodin, že byť pak Noé, Daniel a Job u prostřed ní byli, nikoli by ani syna ani dcery nevysvobodili. Oni v spravedlnosti své vysvobodili by sami sebe.
Ezechiel 14. - 21. Nýbrž takto praví Panovník Hospodin: Bych pak čtyři pokuty své zlé, meč a hlad, zvěř lítou a mor poslal na Jeruzalém, abych vyhubil z něho lidi i hovada,
Ezechiel 14. - 22. A aj, pozůstali-li by v něm, kteříž by toho ušli, a vyvedeni byli, synové neb dcery: aj, i oni musejí jíti k vám, a uzříte cestu jejich a skutky jejich, i potěšíte se nad tím zlým, kteréž uvedu na Jeruzalém, nade vším, což uvedu na něj.
Ezechiel 14. - 23. A tak potěší vás, když uzříte cestu jejich a skutky jejich. I zvíte, že jsem ne nadarmo učinil všecko to, což jsem učinil při něm, praví Panovník Hospodin.
Ezechiel 15. - 1. Tedy stalo se slovo Hospodinovo ke mně, řkoucí:
Ezechiel 15. - 2. Synu člověčí, co jest dřevo révové proti všelijakému dřevu, aneb proti ratolestem dříví lesního?
Ezechiel 15. - 3. Zdaliž vzato bude z něho dřevo k udělání něčeho? Zdaliž udělají z něho hřebík k zavěšování na něm všelijaké nádoby?
Ezechiel 15. - 4. Aj, na oheň dává se k sežrání. Když oba konce jeho sežere oheň, a prostředek jeho obhoří, zdaž se k čemu hoditi může?
Ezechiel 15. - 5. Aj, když byl celý, nic nemohlo býti z něho uděláno, ovšem když jej oheň sežral, a shořel, k ničemu se více hoditi nebude.
Ezechiel 15. - 6. Protož takto praví Panovník Hospodin: Jakož jest dřevo révové mezi dřívím lesním, kteréž jsem oddal ohni k sežrání, tak jsem oddal obyvatele Jeruzalémské.
Ezechiel 15. - 7. Nebo postavím tvář svou hněvivou proti nim. Z ohně jednoho vyjdou, a oheň druhý zžíře je. I zvíte, že já jsem Hospodin, když obrátím tvář svou hněvivou proti nim.
Ezechiel 15. - 8. A obrátím zemi tuto v poušť, proto že se přestoupení dopouštěli, praví Panovník Hospodin.
Ezechiel 16. - 1. Opět stalo se slovo Hospodinovo ke mně, řkoucí:
Ezechiel 16. - 2. Synu člověčí, oznam Jeruzalému ohavnosti jeho,
Ezechiel 16. - 3. A rci: Takto praví Panovník Hospodin dceři Jeruzalémské: Obcování tvé a rod tvůj jest z země Kananejské, otec tvůj jest Amorejský, a matka tvá Hetejská.
Ezechiel 16. - 4. Narození pak tvé: V den, v němž jsi se narodila, nebyl přiřezán pupek tvůj, a vodou nebylas obmyta, abys ošetřena byla, aniž jsi byla solí posolena, ani plénkami obvinuta.
Ezechiel 16. - 5. Neslitovalo se nad tebou oko, aťby v jednom z těch věcí posloužilo, maje lítost nad tebou, ale bylas povržena na svrchku pole, proto že jsi ošklivá byla v den, v kterémž jsi narodila se.
Ezechiel 16. - 6. A jda mimo tebe, a vida tě ku potlačení vydanou ve krvi tvé, řekl jsem tobě: Ve krvi své živa buď. Řekl jsem, pravím, tobě: Ve krvi své živa buď.
Ezechiel 16. - 7. Rozmnožil jsem tě jako z rostliny polní, i rozmnožena jsi a zveličena, a přišlas k největší ozdobě. Prsy tvé oduly se, a vlasy tvé zrostly, ač jsi byla nahá a odkrytá.
Ezechiel 16. - 8. Protož jda mimo tě, a vida tě, an aj, čas tvůj čas milování, vztáhl jsem křídlo své na tě, a přikryl jsem nahotu tvou, a přísahou zavázav se tobě, všel jsem v smlouvu s tebou, praví Panovník Hospodin, a tak jsi má učiněna.
Ezechiel 16. - 9. I umyl jsem tě vodou, a splákl jsem krev tvou s tebe, a pomazal jsem tě olejem.
Ezechiel 16. - 10. Nadto přioděl jsem tě rouchem krumpovaným, a obul jsem tě v drahé střevíce, a opásal jsem tě kmentem, a přioděl jsem tě rouchem hedbávným.
Ezechiel 16. - 11. Ozdobil jsem tě také ozdobou, a dal jsem náramky na ruce tvé, a točenici na hrdlo tvé.
Ezechiel 16. - 12. Dalť jsem ozdobu i na čelo tvé, a náušnice na uši tvé, a korunu krásnou na hlavu tvou.
Ezechiel 16. - 13. A tak bylas ozdobena zlatem a stříbrem, a oděv tvůj byl kment a roucho hedbávné, a proměnných barev roucho. Běl a med a olej jídala jsi, a krásná jsi učiněna velmi velice, a šťastněť se vedlo v království,
Ezechiel 16. - 14. Tak že se rozešla pověst o tobě mezi národy pro krásu tvou; nebo dokonalá byla, pro slávu mou, kterouž jsem byl vložil na tebe, praví Panovník Hospodin.
Ezechiel 16. - 15. Ale úfalas v krásu svou, a smilnilas přičinou pověstí své; nebo jsi páchala smilství s každým mimo tebe jdoucím. Každý snadně užil krásy tvé.
Ezechiel 16. - 16. A vzavši z roucha svého, nadělalas sobě výsostí rozličných barev, a páchalas smilství při nich, jemuž podobné nikdy nepřijde, aniž kdy potom bude.
Ezechiel 16. - 17. Nad to, vzavši přípravy ozdoby své z zlata mého a stříbra mého, kteréžť jsem byl dal, nadělalas sobě obrazů pohlaví mužského, a smilnilas s nimi.
Ezechiel 16. - 18. Vzalas také roucha svá krumpovaná, a přiodílas je, olej můj i kadidlo mé kladlas před nimi.
Ezechiel 16. - 19. Ano i chléb můj, kterýžť jsem byl dal, běl a olej i med, jímž jsem tě krmil, kladlas před nimi u vůni příjemnou, a bylo tak, praví Panovník Hospodin.
Ezechiel 16. - 20. Bralas i syny své a dcery své, kteréž jsi mně zplodila, a obětovalas jim k spálení. Cožť se ještě zdálo málo, taková smilství tvá,
Ezechiel 16. - 21. Žes i syny mé zabíjela a dávalas je, aby je provodili jim?
Ezechiel 16. - 22. K tomu ve všech ohavnostech svých a smilstvích svých nerozpomenulas se na dny mladosti své, když jsi byla nahá a odkrytá, ku potlačení vydaná ve krvi své.
Ezechiel 16. - 23. Ale stalo se přes všecku tuto nešlechetnost tvou, (běda, běda tobě), praví Panovník Hospodin,
Ezechiel 16. - 24. Že jsi vystavěla sobě i vysoké místo, a vzdělalas sobě výsost v každé ulici.
Ezechiel 16. - 25. Při všelikém rozcestí udělalas výsost svou, a zohavilas krásu svou, roztahujíc nohy své každému tudy jdoucímu, a příliš jsi smilnila.
Ezechiel 16. - 26. Nebo smilnila jsi s syny Egyptskými, sousedy svými velikého těla, a příliš jsi smilnila, abys mne k hněvu popouzela.
Ezechiel 16. - 27. Protož aj, vztáhl jsem ruku svou na tebe, a ujal jsem vyměřeného pokrmu tvého, a vydal jsem tě k líbosti nenávidících tě dcer Filistinských, kteréžto styděly se za cestu tvou nešlechetnou.
Ezechiel 16. - 28. Smilnilas též s syny Assyrskými, proto že jsi nemohla nasytiti se, a smilnivši s nimi, aniž jsi tak se nasytila.
Ezechiel 16. - 29. A tak příliš jsi smilnila v zemi Kananejské s Kaldejskými, a aniž jsi tak se nasytila.
Ezechiel 16. - 30. Jakť jest zmámeno srdce tvé, praví Panovník Hospodin, poněvadž se dopouštíš všech těchto skutků ženy nevěstky přenestydaté,
Ezechiel 16. - 31. Stavěje sobě vysoké místo na rozcestí všeliké silnice, a výsost sobě stroje i v každé ulici. Nýbrž pohrdaje darem, nejsi ani jako nevěstka,
Ezechiel 16. - 32. A žena cizoložná, kteráž místo muže svého povoluje cizím.
Ezechiel 16. - 33. Všechněm nevěstkám dávají mzdu, ale ty dávalas mzdu svou všechněm frejířům svým, a darovalas je, aby vcházeli k tobě odevšad pro smilství tvá.
Ezechiel 16. - 34. A tak jest při tobě naproti obyčeji těch žen při smilstvích tvých, poněvadž tě k smilství nehledají, nýbrž ty dáváš dary, a ne tobě dar dáván bývá. A toť jest naopak.
Ezechiel 16. - 35. Protož ó nevěstko, slyš slovo Hospodinovo:
Ezechiel 16. - 36. Takto praví Panovník Hospodin: Proto že vylita jest mrzkost tvá, a odkrývána byla nahota tvá při smilstvích tvých s frejíři tvými, a se všemi ukydanými bohy ohavností tvých, též pro krev synů tvých, kteréž jsi dala jim:
Ezechiel 16. - 37. Proto aj, já shromáždím všecky frejíře tvé, s nimiž jsi obcovala, a všecky, kteréž jsi milovala, se všechněmi, jichž jsi nenáviděla, a shromáždě je proti tobě odevšad, odkryji nahotu tvou před nimi, aby viděli všecku nahotu tvou.
Ezechiel 16. - 38. A budu tě souditi soudem cizoložnic, a těch, kteříž krev vylévají, a oddám tě k smrti, kteráž přijde na tě z prchlivosti a horlení.
Ezechiel 16. - 39. Nebo vydám tě v ruku jejich. I rozboří vysoké místo tvé, a rozválejí výsosti tvé, a svlekouce tě z roucha tvého, poberou přípravy ozdoby tvé, a nechají tě nahé a odkryté.
Ezechiel 16. - 40. I přivedou proti tobě shromáždění, a uházejí tě kamením, a probodnou tě meči svými.
Ezechiel 16. - 41. Popálí také domy tvé ohněm, a vykonají na tobě pomstu před očima žen mnohých, a tak přítrž učiním tvému smilství, a aniž budeš dávati daru více.
Ezechiel 16. - 42. A tak odpočineť sobě hněv můj na tobě, a horlení mé odejde od tebe, abych upokojil se a nehněval se více,
Ezechiel 16. - 43. Proto žes se nerozpomenula na dny mladosti své, ale postavovalas se proti mně ve všem tom. Aj hle, já také cestu tvou na hlavu tvou obrátil jsem, praví Panovník Hospodin, tak že nebudeš páchati nešlechetnosti, ani kterých ohavností svých.
Ezechiel 16. - 44. Aj, kdožkoli užívá přísloví, o tobě užive přísloví, řka: Jakáž matka, takáž dcera její.
Ezechiel 16. - 45. Dcera matky své jsi, té, kteráž sobě zošklivila muže svého a dítky své, a sestra obou sestr svých jsi, kteréž zošklivily sobě muže své a dítky své. Matka vaše jest Hetejská, a otec váš Amorejský.
Ezechiel 16. - 46. Sestra pak tvá starší, kteráž sedí po levici tvé, jest Samaří a dcery její, a sestra tvá mladší, kteráž sedí po pravici tvé, jest Sodoma a dcery její.
Ezechiel 16. - 47. Nýbrž aniž jsi po cestách jejich chodila, ani podlé ohavností jejich činila, zošklivivši sobě jako věc špatnou, pročež pokazilas se více než ony na všech cestách svých.
Ezechiel 16. - 48. Živť jsem já, praví Panovník Hospodin, že Sodoma sestra tvá i dcery její nečinily, jako jsi ty činila s dcerami svými.
Ezechiel 16. - 49. Aj, tatoť byla nepravost Sodomy sestry tvé: Pýcha, sytost chleba a hojnost pokoje. To ona majíc i dcery její, ruky však chudého a nuzného neposilňovala.
Ezechiel 16. - 50. Ale pozdvihše se, páchaly ohavnost přede mnou; protož sklidil jsem je, jakž mi se vidělo.
Ezechiel 16. - 51. Samaří také ani polovice hříchů tvých nenahřešila. Nebo jsi rozhojnila ohavnosti své nad ně, a tak jsi spravedlivější býti ukázala sestry své všemi ohavnostmi svými, kteréž jsi páchala.
Ezechiel 16. - 52. Nesiž i ty také potupu svou, kterouž jsi přisoudila sestrám svým, pro hříchy své, kteréž jsi ohavně páchala více než ony. Spravedlivějšíť byly než ty. I ty, pravím, styď se, a nes potupu svou, poněvadž spravedlivější býti ukazuješ sestry své.
Ezechiel 16. - 53. Přivedu-li zase zajaté jejich, totiž zajaté Sodomy a dcer jejich, též zajaté Samaří a dcer jejich, takéť zajetí zajatých tvých u prostřed nich,
Ezechiel 16. - 54. Proto, abys musila nésti potupu svou a hanbiti se za všecko, což jsi páchala, jsuc jejich potěšením.
Ezechiel 16. - 55. Jestližeť sestry tvé, Sodoma a dcery její, navrátí se k prvnímu způsobu svému, též Samaří a dcery její navrátí-li se k prvnímu způsobu svému: i ty také s dcerami svými navrátíte se k prvnímu způsobu svému.
Ezechiel 16. - 56. Poněvadž nebyla Sodoma sestra tvá pověstí v ústech tvých v den zvýšení tvého,
Ezechiel 16. - 57. Prvé než zjevena byla zlost tvá, jako za času útržky od dcer Syrských a všech, kteříž jsou vůkol nich, dcer Filistinských, kteréž tě hubily se všech stran:
Ezechiel 16. - 58. Nešlechetnost svou a ohavnosti své poneseš, praví Hospodin.
Ezechiel 16. - 59. Nebo takto praví Panovník Hospodin: Tak učiním tobě, jakž jsi učinila, když jsi pohrdla přísahou, a zrušila smlouvu.
Ezechiel 16. - 60. A však rozpomenu se na smlouvu svou s tebou ve dnech mladosti tvé, potvrdím, pravím, tobě smlouvy věčné.
Ezechiel 16. - 61. I rozpomeneš se na cesty své, a hanbiti se budeš, když přijmeš sestry své starší, nežli jsi ty, i mladší, nežli jsi ty, a dám je tobě za dcery, ale ne podlé smlouvy tvé.
Ezechiel 16. - 62. A tak utvrdím smlouvu svou s tebou, i zvíš, že já jsem Hospodin,
Ezechiel 16. - 63. Abys se rozpomenula a styděla, a nemohla více úst otevříti pro hanbu svou, když tě očistím ode všeho, což jsi činila, praví Panovník Hospodin.
Ezechiel 17. - 1. Opět stalo se slovo Hospodinovo ke mně, řkoucí:
Ezechiel 17. - 2. Synu člověčí, vydej pohádku, a předlož podobenství o domu Izraelském,
Ezechiel 17. - 3. A rci: Takto praví Panovník Hospodin: Orlice veliká, velikých křídel a dlouhých brků, plná peří, strakatá, přiletěvši na Libán, vzala vrch cedru.
Ezechiel 17. - 4. Vrch mladistvých ratolestí jeho ulomila, a přenesla jej do země kupecké; v městě kupeckém položila jej.
Ezechiel 17. - 5. Potom vzavši z semene té země, vsadila je v poli úrodném, a vsadila je velmi opatrně při vodách mnohých.
Ezechiel 17. - 6. Kteréžto bylo by vzešlo, a bylo by révem bujným, jakžkoli nízké postavy, a byly by patřily ratolesti jeho k ní, a kořenové jeho poddáni byli by jí, a tak bylo by kmenem vinným, kterýž by vydal byl ratolesti, a vypustil rozvody.
Ezechiel 17. - 7. Ale byla orlice jedna veliká velikých křídel a vypeřená, a aj, ten kmen vinný připjal kořeny své k ní, a ratolesti své vztáhl k ní, aby svlažovala jej z brázd štípení svého,
Ezechiel 17. - 8. Ješto v poli dobrém, při vodách mnohých štípen byl, aby vypustil ratolesti, a nesl ovoce, a byl kmenem slavným.
Ezechiel 17. - 9. Rci: Takto praví Panovník Hospodin: Zdaliž se podaří? Zdaliž kořenů jeho nevytrhá, a ovoce jeho neotrhá a neusuší? Zdaž všech ratolestí vyrostlých z něho neusuší? Zdaliž s velikou silou a s mnohým lidem nevyhladí ho z kořenů jeho?
Ezechiel 17. - 10. Aj, jakžkoli štípen, zdaliž se podaří? Zdaliž, jakž se ho dotkne vítr východní, do konce neuschne? Při brázdách, při nichž se ujal, zdaž neuschne?
Ezechiel 17. - 11. Za tím stalo se slovo Hospodinovo ke mně, řkoucí:
Ezechiel 17. - 12. Rci nyní domu zpurnému: Nevíte-liž, co je toto? Rci: Aj, přitáhl král Babylonský do Jeruzaléma, a vzal krále jeho i knížata jeho, a zavedl je s sebou do Babylona.
Ezechiel 17. - 13. Vzal také z semene královského, a učiniv s ním smlouvu, přísahou jej zavázal, a silné země té pobral,
Ezechiel 17. - 14. Aby bylo království snížené, proto aby se nepozdvihovalo, aby ostříhaje smlouvy jeho, tak stálo.
Ezechiel 17. - 15. Ale zprotivil se jemu, poslav posly své do Egypta, aby jemu podal koní a lidu mnohého. Zdaž se mu to podaří? Zdaž pomsty ujde ten, kdož tak činí? Ten kdož ruší smlouvu, zdaliž pomsty ujde?
Ezechiel 17. - 16. Živť jsem já, praví Panovník Hospodin, že v místě krále toho, kterýž jej králem učinil, jehož přísahou pohrdl, a jehož smlouvu zrušil, u něho v Babyloně umře.
Ezechiel 17. - 17. Aniž mu Farao s vojskem velikým a s zástupem mnohým co napomůže v boji, když vysype násyp, a vzdělá šance, aby zahubil množství lidí,
Ezechiel 17. - 18. Poněvadž pohrdl přísahou, zrušiv smlouvu. Neb aj, podal ruky své, a však všecko toto činí. Neujdeť pomsty.
Ezechiel 17. - 19. Protož takto praví Panovník Hospodin: Živť jsem já, že přísahu svou, kterouž pohrdl, a smlouvu svou, kterouž zrušil, jistotně obrátím na hlavu jeho.
Ezechiel 17. - 20. Nebo roztáhnu na něj sít svou, a polapen bude do vrše mé, i zavedu jej do Babylona, a souditi se s ním budu tam pro přestoupení jeho, kteréhož se dopustil proti mně.
Ezechiel 17. - 21. Všickni též, kteříž utekli od něho se všemi houfy jeho, od meče padnou, ostatní pak na všecky strany rozprostříni budou. I zvíte, že já Hospodin mluvil jsem.
Ezechiel 17. - 22. Takto praví Panovník Hospodin: A však vezmu z vrchu cedru toho vysokého a vsadím, z vrchu mladistvých ratolestí jeho mladou větvičku ulomím, a štípím na hoře vysoké a vyvýšené.
Ezechiel 17. - 23. Na hoře vysoké Izraelské štípím ji, i vypustí ratolesti, a ponese ovoce, a tak učiněna bude cedrem slavným, a bude bydliti pod ním všeliké ptactvo; všecko, což křídla má, v stínu ratolestí jeho bydliti bude.
Ezechiel 17. - 24. A tak zvědí všecka dříví polní, že já Hospodin snížil jsem dřevo vysoké, a povýšil jsem dřeva nízkého; usušil jsem strom zelený, a způsobil to, aby zkvetl strom suchý. Já Hospodin mluvil jsem to i učiním.
Ezechiel 18. - 1. Opět stalo se slovo Hospodinovo ke mně, řkoucí:
Ezechiel 18. - 2. Což jest vám, že užíváte přísloví tohoto o zemi Izraelské, říkajíce: Otcové jedli hrozen trpký, a zubové synů laskominy mají?
Ezechiel 18. - 3. Živť jsem já, praví Panovník Hospodin, že nebudete moci více užívati přísloví tohoto v Izraeli.
Ezechiel 18. - 4. Aj, všecky duše mé jsou, jakož duše otcova, tak i duše synova mé jsou. Duše, kteráž hřeší, ta umře.
Ezechiel 18. - 5. Nebo byl-li by někdo spravedlivý, a činil by soud a spravedlnost;
Ezechiel 18. - 6. Na horách by nejídal, a očí svých nepozdvihoval k ukydaným bohům domu Izraelského, a manželky bližního svého by nepoškvrnil, a k ženě pro nečistotu oddělené nepřistoupil;
Ezechiel 18. - 7. Kterýž by žádného neutiskal, základ dlužníku svému by navracoval, cizího mocí nebral, chleba svého by lačnému udílel, a nahého přiodíval rouchem;
Ezechiel 18. - 8. Na lichvu by nedával, a úroku nebral, od nepravosti ruku svou by odvracoval, soud pravý mezi jedním i druhým by činil;
Ezechiel 18. - 9. V ustanoveních mých by chodil, a soudů mých ostříhal, čině, což pravého jest: spravedlivý ten jistě žeť živ bude, praví Panovník Hospodin.
Ezechiel 18. - 10. Zplodil-li by pak syna lotra, prolevače krve, kterýž by čímkoli z těch věcí škodil bratru,
Ezechiel 18. - 11. Onoho pak všeho nečinil by, anobrž i na horách by jídal, a ženy bližního svého by poškvrnil;
Ezechiel 18. - 12. Chudého a nuzného by utiskl, cizí věci mocí vzal, základu by nenavrátil, a k ukydaným bohům očí svých by pozdvihoval, ohavnost provodil,
Ezechiel 18. - 13. Na lichvu by dával, a úrok bral: zdaž bude živ? Nebude živ. Poněvadž všecky ohavnosti tyto činil, jistotně umře, krev jeho přijde na něj.
Ezechiel 18. - 14. A aj, zplodil-li by syna, kterýž by spatřil všecky hříchy otce svého, kteréž činil, a vida, nečinil by tak;
Ezechiel 18. - 15. Na horách by nejídal, a očí svých nepozdvihoval k ukydaným bohům domu Izraelského, manželky bližního svého by nepoškvrnil,
Ezechiel 18. - 16. A aniž by koho utiskal, základu by nezadržoval, cizího mocí nebral, chleba svého lačnému by udílel, a nahého rouchem by přiodíl;
Ezechiel 18. - 17. Od chudého by zdržel ruku svou, lichvy a úroku by nebral, soudy mé činil, v ustanoveních mých by chodil: tenť neumře pro nepravost otce svého, jistě živ bude.
Ezechiel 18. - 18. Otec pak jeho, proto že se bezpráví dopouštěl, cizí věci bratru mocí bral, a to, což není dobré, činil u prostřed lidu svého: protož aj, umře pro nepravost svou.
Ezechiel 18. - 19. Ale říkáte: Jak by to bylo? Zdaž nenese syn nepravosti otcovy? Když syn činí soud a spravedlnost, všech ustanovení mých ostříhá a činí je, jistě žeť živ bude.
Ezechiel 18. - 20. Duše, kteráž hřeší, ta umře. Syn neponese nepravosti otcovy, aniž otec ponese nepravosti synovy; spravedlnost spravedlivého při něm zůstane, též bezbožnost bezbožného na něj připadne.
Ezechiel 18. - 21. Pakli byse bezbožný odvrátil ode všech hříchu svých, kteréž činil, a ostříhal by všech ustanovení mých, a činil by soud a spravedlnost, jistě živ bude a neumře.
Ezechiel 18. - 22. Žádná přestoupení jeho, jichž se dopustil, nebudou jemu připomínána; v spravedlnosti své, kterouž by činil, živ bude.
Ezechiel 18. - 23. Zdaliž jakou líbost mám, když umírá bezbožný? dí Panovník Hospodin. Zdali ne raději když se odvrací od cest svých, aby živ byl?
Ezechiel 18. - 24. Pakli by se odvrátil spravedlivý od spravedlnosti své, a činil by nepravost, čině podlé všech ohavností, kteréž činí bezbožný, takový-liž by živ byl? Na žádné spravedlnosti jeho, kteréž činil, nebude pamatováno. Pro přestoupení své, jehož se dopouštěl, a pro hřích svůj, kterýž páchal, pro tyť věci umře.
Ezechiel 18. - 25. Že pak říkáte: Není pravá cesta Páně, poslyštež nyní, ó dome Izraelský: Zdali má cesta není pravá? Zdali nejsou cesty vaše nepravé?
Ezechiel 18. - 26. Když by se odvrátil spravedlivý od spravedlnosti své, a čině nepravost, v tom by umřel, pro nepravost svou, kterouž činil, umře.
Ezechiel 18. - 27. A když by se odvrátil bezbožný od bezbožnosti své, kterouž činil, a činil by soud a spravedlnost, tenť duši svou zachová při životu.
Ezechiel 18. - 28. Nebo prohlédl, a odvrátil, se ode všech přestoupení svých, jichž se dopouštěl; jistě žeť živ bude a neumře.
Ezechiel 18. - 29. A však vždy říká dům Izraelský: Není pravá cesta Páně. Zdali mé cesty nepravé jsou, ó dome Izraelský? Zdaliž nejsou cesty vaše nepravé?
Ezechiel 18. - 30. A protož každého z vás podlé cest jeho souditi budu, ó dome Izraelský, dí Panovník Hospodin. Navraťtež se a odvraťte ode všech přestoupení svých, aby vám nebyla k úrazu nepravost.
Ezechiel 18. - 31. Odvrzte od sebe všecka přestoupení vaše, jichž jste se dopouštěli, a učiňte sobě srdce nové a ducha nového. I pročež mřete, ó dome Izraelský?
Ezechiel 18. - 32. Však nemám líbosti v smrti toho, jenž umírá, dí Panovník Hospodin. Obraťte se tedy, a živi buďte.
Ezechiel 19. - 1. Ty pak vydej se v naříkání nad knížaty Izraelskými.
Ezechiel 19. - 2. A rci: Co byla matka tvá? Lvice mezi lvy odpočívající, a u prostřed dravých lvů vychovávala lvíčátka svá.
Ezechiel 19. - 3. A když odchovala jedno z lvíčat svých, udělal se z něho dravý lev, tak že naučiv se bráti loupeže, žrával lidi.
Ezechiel 19. - 4. To když uslyšeli národové, v jámě jejich polapen jest, a doveden v řetězích do země Egyptské.
Ezechiel 19. - 5. To viduc lvice, že očekávaná zhynula jí naděje její, vzavši jedno z lvíčat svých, učinila z něho silného lva;
Ezechiel 19. - 6. Kterýž ustavičně chodě mezi lvy, udělal se dravým lvem, a naučiv se bráti loupeže, žrával lidi.
Ezechiel 19. - 7. Pobořil i pusté paláce jejich, a města jejich v poušť uvedl, tak že spustla země, i což v ní bylo, od hlasu řvání jeho.
Ezechiel 19. - 8. I polékli na něj národové z okolních krajin, a rozestřeli na něj tenata svá, a do jámy jejich lapen jest.
Ezechiel 19. - 9. I dali jej do klece v řetězích, a dopravili ho k králi Babylonskému, a uvedli jej do vězení nejtěžšího, aby nebyl slýchán hlas jeho více po horách Izraelských.
Ezechiel 19. - 10. Matka tvá v čas pokoje tvého jako vinný kmen při vodách štípený; plodistvý a rozkladitý byl pro hojnost vod.
Ezechiel 19. - 11. A měl pruty mocné k berlám panovníků, zrůst pak jeho vyvýšil se nad prostředek hustého větvoví, tak že patrný byl pro svou vysokost a pro množství ratolestí svých.
Ezechiel 19. - 12. Ale vytržen jsa v prchlivosti, na zemi povržen jest, a vítr východní usušil ovoce jeho; vylomily se a uschly ratolesti silné jeho, oheň sežral je.
Ezechiel 19. - 13. A nyní štípen jest na poušti, v zemi vyprahlé a žíznivé.
Ezechiel 19. - 14. Nadto vyšed oheň z prutu ratolestí jeho, sežral ovoce jeho, tak že není na něm prutu mocného k berle panovníka. Toť jest naříkání, a budeť v naříkání.
Ezechiel 20. - 1. Tedy stalo se léta sedmého, a dne desátého, pátého měsíce, přišli někteří z starších Izraelských raditi se s Hospodinem, a posadili se přede mnou.
Ezechiel 20. - 2. Tehdy stalo se slovo Hospodinovo ke mně, řkoucí:
Ezechiel 20. - 3. Synu člověčí, mluv k starším Izraelským a rci jim: Takto praví Panovník Hospodin: Zdali, abyste se se mnou radili, vy přicházíte? Živ jsem já, že vy se neradíte se mnou, dí Panovník Hospodin.
Ezechiel 20. - 4. Zdali jich zastávati budeš? Zdali zastávati budeš, synu člověčí? Oznam jim ohavnosti otců jejich,
Ezechiel 20. - 5. A rci jim: Takto praví Panovník Hospodin: V ten den, v kterýž jsem zvolil Izraele, zdvihl jsem ruku svou semeni domu Jákobova, a v známost jsem se uvedl jim v zemi Egyptské; zdvihlť jsem jim ruku svou, řka: Já jsem Hospodin Bůh váš.
Ezechiel 20. - 6. V ten den zdvihl jsem jim ruku svou, že je vyvedu z země Egyptské do země, kterouž jsem jim obhlédl, tekoucí mlékem a strdí, jenž jest okrasa všech jiných zemí.
Ezechiel 20. - 7. A řekl jsem jim: Jeden každý ohavnosti očí svých zavrzte, a ukydanými bohy Egyptskými se nepoškvrňujte, nebo já jsem Hospodin Bůh váš.
Ezechiel 20. - 8. Ale zpurně se postavovali proti mně, aniž mne chtěli slyšeti, aniž kdo ohavnosti očí svých zavrhl, a ukydaných bohů Egyptských nezanechali.Protož jsem řekl: Vyleji prchlivost svou na ně, a vyplním hněv svůj na nich u prostřed země Egyptské.
Ezechiel 20. - 9. A však učinil jsem pro jméno své, aby nebylo zlehčeno před očima těch národů, mezi nimiž byli, před jejichž očima jsem se jim v známost uvedl, že je chci vyvesti z země Egyptské.
Ezechiel 20. - 10. Takž jsem je vyvedl z země Egyptské, a přivedl jsem je na poušť,
Ezechiel 20. - 11. A dal jsem jim ustanovení svá, a soudy své v známost jsem jim uvedl, ješto činil-li by je kdo, jistě že by živ byl skrze ně.
Ezechiel 20. - 12. Nadto i soboty své vydal jsem jim, aby byly na znamení mezi mnou a mezi nimi, aby znali, že já Hospodin jsem posvětitel jejich.
Ezechiel 20. - 13. Ale dům Izraelský zpurně se postavovali proti mně na poušti, v ustanoveních mých nechodili, a soudy mými pohrdli, ješto činil-li by je kdo, jistě že by živ byl skrze ně; též soboty mé poškvrnili náramně. Pročež jsem řekl: Že vyleji prchlivost svou na ně na poušti, abych je docela vyhladil.
Ezechiel 20. - 14. Ale učinil jsem pro jméno své, aby nebylo zlehčeno před očima těch národů, před jejichž očima jsem je vyvedl.
Ezechiel 20. - 15. A však i já také přisáhl jsem jim na té poušti, že jich neuvedu do země, kterouž jsem byl dal, tekoucí mlékem a strdí, jenž jest okrasa všech jiných zemí,
Ezechiel 20. - 16. Proto že soudy mými pohrdli, a v ustanoveních mých nechodili, a soboty mé poškvrnili, a že za ukydanými bohy jejich srdce jejich chodí.
Ezechiel 20. - 17. Však odpustilo jim oko mé, tak že jsem jich nezahladil, a neučinil jim konce na poušti.
Ezechiel 20. - 18. A řekl jsem synům jejich na též poušti: V ustanoveních otců svých nechoďte, a soudů jejich neostříhejte, a ukydanými bohy jejich se nepoškvrňujte.
Ezechiel 20. - 19. Já jsem Hospodin Bůh váš, v ustanoveních mých choďte, a soudů mých ostříhejte, a čiňte je.
Ezechiel 20. - 20. Též soboty mé svěťte, i budou na znamení mezi mnou a vámi, aby známé bylo, že já jsem Hospodin Bůh váš.
Ezechiel 20. - 21. Ale zpurně se měli ke mně ti synové, v ustanoveních mých nechodili, a soudů mých nešetřili, aby je činili, (ješto činil-li by je kdo, jistě že by živ byl skrze ně), i soboty mé poškvrnili. I řekl jsem: Že vyleji prchlivost svou na ně, abych vyplnil hněv svůj na nich na té poušti.
Ezechiel 20. - 22. Ale odvrátil jsem zase ruku svou; což jsem učinil pro jméno své, aby nebylo zlehčeno před očima těch národů, před jejichž očima jsem je vyvedl.
Ezechiel 20. - 23. Také i těm přisáhl jsem na poušti, že je rozptýlím mezi pohany, a že je rozženu po krajinách,
Ezechiel 20. - 24. Proto že soudů mých nečinili, a ustanoveními mými pohrdli, a soboty mé poškvrnili, a že k ukydaným bohům otců svých zření měli.
Ezechiel 20. - 25. Pročež já také dal jsem jim ustanovení nedobrá, a soudy, skrze něž nebudou živi.
Ezechiel 20. - 26. A poškvrnil jsem jich s jejich dary, (proto že provodili všecko, což otvírá život), abych je zkazil, aby poznali, že já jsem Hospodin.
Ezechiel 20. - 27. Protož mluv k domu Izraelskému, synu člověčí, a rci jim: Takto praví Panovník Hospodin: Ještě i tímto rouhali se mi otcové vaši, dopouštějíce se proti mně přestoupení,
Ezechiel 20. - 28. Že, když jsem je uvedl do země, o kteréž jsem přisáhl, že jim ji dám, kdež spatřili který pahrbek vysoký, aneb které dřevo husté, hned tu obětovali oběti své, a tu dávali popouzející dary své, tu kladli i vůni svou příjemnou, a tu obětovali mokré oběti své.
Ezechiel 20. - 29. A ačkoli jsem říkal jim: Což jest ta výsost, kamž vy chodíváte? ale ona slove výsostí až do tohoto dne.
Ezechiel 20. - 30. Protož rci domu Izraelskému: Takto praví Panovník Hospodin: Cestou-liž otců vašich vy se máte poškvrňovati, a s ohavnostmi jejich máte smilniti?
Ezechiel 20. - 31. Též přinášejíce dary své, vodíce syny své skrze oheň, máte-liž se poškvrňovati při všech ukydaných bozích vašich až do tohoto dne, a ode mne vždy rady hledati, ó dome Izraelský? Živť jsem já, dí Panovník Hospodin, že vy se nebudete mne více raditi.
Ezechiel 20. - 32. To pak, což jste sobě v mysli uložili, nikoli se nestane, že říkáte: Budeme jako jiní národové, jako čeledi jiných zemí, sloužíce dřevu a kameni.
Ezechiel 20. - 33. Živ jsem já, praví Panovník Hospodin, že rukou silnou a ramenem vztaženým, a prchlivostí vylitou kralovati budu nad vámi.
Ezechiel 20. - 34. Vyvedu vás zajisté z národů, a shromáždím vás z zemí, do nichž jste rozptýleni, rukou silnou a ramenem vztaženým, i prchlivostí vylitou.
Ezechiel 20. - 35. A vodě vás po poušti těch národů, souditi se budu s vámi tam tváří v tvář.
Ezechiel 20. - 36. Tak jako jsem se soudil s otci vašimi na poušti země Egyptské, tak se budu souditi s vámi, praví Panovník Hospodin.
Ezechiel 20. - 37. A proženu vás pod hůl, abych vás uvedl do závazku smlouvy.
Ezechiel 20. - 38. Ale ty, jenž se mi zprotivili a zpronevěřili, vymísím z vás; z země, v níž pohostinu jsou, vyvedu je, do země však Izraelské nevejdou. I zvíte, že já jsem Hospodin.
Ezechiel 20. - 39. Vy tedy, ó dome Izraelský, takto praví Panovník Hospodin: Jdětež, služte každý ukydaným bohům svým i napotom, poněvadž neposloucháte mne, a jména mého svatého nepoškvrňujte více dary svými, a ukydanými bohy svými.
Ezechiel 20. - 40. Nebo na hoře mé svaté, na hoře vysoké Izraelské, dí Panovník Hospodin, tam mi sloužiti budou všecken dům Izraelský, což jich koli bude v té zemi. Tam je laskavě přijmu, a tam vyhledávati budu od vás obětí vzhůru pozdvižení i prvotin darů vašich, se všemi svatými věcmi vašimi.
Ezechiel 20. - 41. S vůní libou laskavě vás přijmu, když vás vyvedu z národů, a shromáždím vás z těch zemí, do nichž jste rozptýleni byli, a tak posvěcen budu v vás před očima těch národů.
Ezechiel 20. - 42. I poznáte, že já jsem Hospodin, když vás uvedu do země Izraelské, do země té, o kteréž jsem přisáhl, že ji dám otcům vašim.
Ezechiel 20. - 43. A tu se rozpomenete na cesty své a na všecky činy své, jimiž jste se poškvrňovali, tak že sami se býti hodné ošklivosti uznáte, pro všecky nešlechetnosti vaše, kteréž jste činívali.
Ezechiel 20. - 44. Tu poznáte, že já jsem Hospodin, když vám to učiním pro jméno své, ne podlé cest vašich zlých, ani podlé činů vašich porušených, dome Izraelský, praví Panovník Hospodin.
Ezechiel 20. - 45. I stalo se slovo Hospodinovo ke mně, řkoucí:
Ezechiel 20. - 46. Synu člověčí, obrať tvář svou k straně polední, a vypusť jako rosu na poledne, a prorokuj proti lesu toho pole, kteréž jest na poledne.
Ezechiel 20. - 47. A rci lesu polednímu: Slyš slovo Hospodinovo: Takto praví Panovník Hospodin: Aj, já zanítím v tobě oheň, kterýž sežere v tobě každé dřevo zelené i každé dřevo suché; nezhasneť plamen přeprudký, a budou jím opáleny všecky tváře od poledne až na půlnoci.
Ezechiel 20. - 48. I uzří všeliké tělo, že jsem já Hospodin zapálil jej; nezhasneť.
Ezechiel 20. - 49. I řekl jsem: Ach, Panovníče Hospodine, oni mi říkají: Však tento v přísloví nám toliko mluví.
Ezechiel 21. - 1. Opět stalo se slovo Hospodinovo ke mně, řkoucí:
Ezechiel 21. - 2. Synu člověčí, obrať tvář svou k Jeruzalému, a vypusť jako rosu proti místům svatým, a prorokuj proti zemi Izraelské.
Ezechiel 21. - 3. A rci zemi Izraelské: Takto praví Hospodin: Aj, já jsem proti tobě, a vytáhnu meč svůj z pošvy jeho, a vypléním z tebe spravedlivého i bezbožného.
Ezechiel 21. - 4. Proto, abych vyplénil z tebe spravedlivého i bezbožného, proto vyjde meč můj z pošvy své proti všelikému tělu, od poledne až na půlnoci.
Ezechiel 21. - 5. I zvíť všeliké tělo, že jsem já Hospodin vytáhl meč svůj z pošvy jeho; nenavrátíť se zase více.
Ezechiel 21. - 6. Ty pak synu člověčí, vzdychej, jako bys zlámaná měl bedra, a to s hořekováním vzdychej před očima jejich.
Ezechiel 21. - 7. I stane se, žeť řeknou: Nad čím ty vzdycháš? Tedy řekneš: Nad pověstí, kteráž přichází, k níž rozplyne se každé srdce, a každé ruce klesnou, a všeliký duch skormoutí se, a každá kolena rozplynou se jako voda. Aj, přicházíť a děje se, praví Panovník Hospodin.
Ezechiel 21. - 8. Opět stalo se slovo Hospodinovo ke mně, řkoucí:
Ezechiel 21. - 9. Synu člověčí, prorokuj a rci: Takto praví Hospodin: Rci: Meč, meč nabroušen, také i vyčištěn jest.
Ezechiel 21. - 10. Aby zabíjel k zabití oddané, nabroušen jest; aby se blyštěl, vyčištěn jest. Radovati-liž se budeme, když prut syna mého pohrdá každým dřevem?
Ezechiel 21. - 11. Dalť jej vyčistiti, aby v ruku vzat byl; jestiť nabroušený meč, jest i vyčištěný, aby dán byl do ruky mordujícího.
Ezechiel 21. - 12. Křič a kvěl, synu člověčí, proto že ten bude proti lidu mému, tentýž proti všechněm knížatům Izraelským; uvrženi budou na meč s lidem mým, protož bí se v bedra.
Ezechiel 21. - 13. Když jsem je trestával, co bylo? Nemám-liž metly hubící již přičiniti? dí Hospodin zástupů.
Ezechiel 21. - 14. Ty tedy synu člověčí, prorokuj a tleskej rukama; nebo po druhé i po třetí přijde meč, meč mordujících, ten meč mordujících bez lítosti, pronikajících i do pokojů jejich.
Ezechiel 21. - 15. Tak aby se rozplynulo srdce, a rozmnoženi byli úrazové, v každé bráně jejich postavím ostří meče. Ach, vyčištěnť jest, aby se blyštěl, zaostřen, aby zabíjel.
Ezechiel 21. - 16. Shlukni se a pusť se na pravo i na levo, kamžkoli a načkoli se tobě nahodí.
Ezechiel 21. - 17. I jáť také tleskati budu rukama svýma, a doložím prchlivost svou. Já Hospodin mluvil jsem.
Ezechiel 21. - 18. V tom stalo se slovo Hospodinovo ke mně, řkoucí:
Ezechiel 21. - 19. Ty pak synu člověčí, předlož sobě dvě cesty, kudy by jíti měl meč krále Babylonského. Z země jedné ať vycházejí obě dvě, a na rozcestí vybeř tu k městu, tu vybeř.
Ezechiel 21. - 20. Ukaž cestu, kudy by jíti měl meč, k Rabbat-li synů Ammon, čili k Judstvu, na Jeruzalémské pevnosti,
Ezechiel 21. - 21. Proto že stane král Babylonský na rozcestí, na počátku dvou cest, obíraje se s hádáním, vyčistí střely, doptávati se bude modl, hleděti bude do jater.
Ezechiel 21. - 22. Po pravé ruce jeho hádání ukáže Jeruzalém, aby sšikoval hejtmany, kteříž by ponoukali k mordování, a pozdvihovali hlasu s prokřikováním, aby přistavili berany válečné proti branám, aby vysypán byl násyp, a vzdělání byli šancové.
Ezechiel 21. - 23. I budou to míti za hádání marné před očima svýma ti, jenž se zavázali přísahami; a toť přivede na pamět nepravost, kterouž by popadeni byli.
Ezechiel 21. - 24. Protož takto praví Panovník Hospodin: Proto že ku paměti přivodíte nepravost svou, a odkrývá se nevěra vaše, tak že jsou patrní hříchové vaši ve všech činech vašich, proto že na pamět přicházíte, rukou tou popadeni budete.
Ezechiel 21. - 25. Ty pak nečistý bezbožníče, kníže Izraelské, jehož den přichází, a čas skonání nepravosti,
Ezechiel 21. - 26. Takto praví Panovník Hospodin: Sejmi tu čepici, a svrz tu korunu, kteráž nikdy již taková nebude; toho, kterýž na snížení přišel, povyš, a vyvýšeného poniž.
Ezechiel 21. - 27. Zmotanou, zmotanou, zmotanou učiním ji, (čehož prvé nebývalo), až přijde ten, jenž má právo, kteréž jsem jemu dal.
Ezechiel 21. - 28. Ty pak synu člověčí, prorokuj a rci: Takto praví Panovník Hospodin o synech Ammon, i o pohanění jejich, rci, pravím: Meč, meč dobyt jest, k zabíjení vyčištěn jest, aby hubil všecko, a aby se blyštěl.
Ezechiel 21. - 29. A ačkoli předpovídají tobě marné věci, a hádají tobě lež, aby tě přiložili k hrdlům zbitých bezbožníků, jejichž den přichází a čas skonání nepravosti:
Ezechiel 21. - 30. Schovej meč do pošvy jeho. Na místě, na kterémž jsi zplozena, v zemi přebývání tvého, budu tě souditi.
Ezechiel 21. - 31. A vyleji na tě rozhněvání své, ohněm prchlivosti své na tě dmýchati budu, a dám tě v ruku lidí vzteklých, řemeslníků všecko kazících.
Ezechiel 21. - 32. Budeš ohni k sežrání, krev tvá bude u prostřed země, nebudeš připomínána; neboť jsem já Hospodin mluvil.
Ezechiel 22. - 1. Opět stalo se slovo Hospodinovo ke mně, řkoucí:
Ezechiel 22. - 2. Ty pak synu člověčí, zastával-li bys, zastával-liž bys toho města vražedlného? Raději mu oznam všecky ohavnosti jeho,
Ezechiel 22. - 3. A rci: Takto praví Panovník Hospodin: Přicházíť čas města toho, jenž prolévá krev u prostřed sebe, a dělá ukydané bohy proti sobě, aby se poškvrňovalo.
Ezechiel 22. - 4. Ty krví svou, kterouž jsi prolilo, zavinivší, a ukydanými bohy svými, jichž jsi nadělalo, sebe poškvrnivší, to jsi způsobilo, že se přiblížili dnové tvoji, a přišlo jsi k letům svým. Protož vydám tě v pohanění národům, a ku posměchu všechněm zemím.
Ezechiel 22. - 5. Blízké i daleké od tebe budou se tobě posmívati, ó zlopověstné a různic plné.
Ezechiel 22. - 6. Aj, knížata Izraelská jeden každý vší silou na to se vydali, aby krev v tobě prolévali.
Ezechiel 22. - 7. Otce i matku zlehčují v tobě, pohostinnému činí nátisk u prostřed tebe, sirotka a vdovu utiskují v tobě.
Ezechiel 22. - 8. Svatými věcmi mými zhrdáš, a sobot mých poškvrňuješ.
Ezechiel 22. - 9. Utrhači jsou v tobě, aby prolévali krev, a na horách jídají v tobě; nešlechetnost páší u prostřed tebe.
Ezechiel 22. - 10. Nahotu otce syn odkrývá v tobě, a nečisté v oddělení ponižují v tobě.
Ezechiel 22. - 11. Jiný pak s ženou bližního svého páše ohavnost, a jiný s nevěstou svou poškvrňuje se nešlechetností, a jiný sestry své, dcery otce svého, ponižuje v tobě.
Ezechiel 22. - 12. Dar berou v tobě, aby krev prolili; lichvu a úrok béřeš, a zisku hledáš s útiskem bližního svého, na mne se pak zapomínáš, dí Panovník Hospodin.
Ezechiel 22. - 13. Protož aj, já tleskl jsem rukama svýma nad ziskem tvým, jehož dobýváš, i nad tou krví, kteráž byla u prostřed tebe.
Ezechiel 22. - 14. Zdali ostojí srdce tvé? Zdaž odolají ruce tvé dnům, v nichž já budu zacházeti s tebou? Já Hospodin mluvil jsem i učiním.
Ezechiel 22. - 15. Nebo rozptýlím tě mezi pohany, a rozženu tě po krajinách, a do konce vyprázdním nečistotu tvou z tebe.
Ezechiel 22. - 16. A zavrženo jsuc před očima pohanů, poznáš, že já jsem Hospodin.
Ezechiel 22. - 17. Potom stalo se slovo Hospodinovo ke mně, řkoucí:
Ezechiel 22. - 18. Synu člověčí, obrátili se mi dům Izraelský v trůsku, všickni napořád jsou měď, cín, železo a olovo u prostřed peci, trůsky stříbra jsou.
Ezechiel 22. - 19. Pročež takto praví Panovník Hospodin: Proto že jste vy všickni obrátili se v trůsky, protož aj, já shromáždím vás do Jeruzaléma.
Ezechiel 22. - 20. Jakž se shromažďuje stříbro a měď, železo, olovo i cín do prostřed peci, k rozdmýchání ohně vůkol něho a k rozpouštění: tak shromáždím v hněvě a v prchlivosti své, a slože, rozpouštěti vás budu.
Ezechiel 22. - 21. Sberu vás, pravím, a rozdmýchám okolo vás oheň prchlivosti své, i rozpustíte se u prostřed města.
Ezechiel 22. - 22. Jakž se stříbro rozpouští v peci, tak se rozpustíte u prostřed něho, i zvíte, že já Hospodin vylil jsem prchlivost svou na vás.
Ezechiel 22. - 23. Ještě stalo se slovo Hospodinovo ke mně, řkoucí:
Ezechiel 22. - 24. Synu člověčí, rci: Ty země jsi nečistá, nebudeš deštěm svlažena v den rozhněvání.
Ezechiel 22. - 25. Spiknutí proroků jejích u prostřed ní, jsou podobni lvu řvoucímu, uchvacujícímu loupež, duše žerou, bohatství a věci drahé berou, a činí mnoho vdov u prostřed ní.
Ezechiel 22. - 26. Kněží její natahují zákona mého, a svaté věci mé poškvrňují, mezi svatým a poškvrněným rozdílu nečiní, a mezi nečistým a čistým nerozeznávají. Nadto od sobot mých skrývají oči své, tak že zlehčován bývám mezi nimi.
Ezechiel 22. - 27. Knížata její u prostřed ní jsou jako vlci uchvacující loupež, vylévajíce krev, hubíce duše, aby sháněli mrzký zisk.
Ezechiel 22. - 28. Proroci pak jejich obmítají jim vápnem ničemným, předpovídají marné věci, a hádají jim lež, říkajíce: Takto praví Panovník Hospodin, ješto Hospodin nemluvil.
Ezechiel 22. - 29. Lid této země činí nátisk, a cizí věci mocí béře, chudému a nuznému ubližují, a pohostinného utiskují nespravedlivě.
Ezechiel 22. - 30. Hledaje pak někoho z nich, kterýž by udělal hradbu, a postavil se v mezeře před tváří mou za tuto zemi, abych jí nezkazil, žádného nenacházím.
Ezechiel 22. - 31. Protož vyleji na ně rozhněvání své, ohněm prchlivosti své konec jim učiním, cestu jejich jim na hlavu obrátím, praví Panovník Hospodin.
Ezechiel 23. - 1. Opět stalo se slovo Hospodinovo ke mně, řkoucí:
Ezechiel 23. - 2. Synu člověčí, dvě ženy, dcery jedné mateře byly.
Ezechiel 23. - 3. Ty smilnily v Egyptě, v mladosti své smilnily. Tam jsou mačkány prsy jejich, tam opiplány prsy panenství jejich.
Ezechiel 23. - 4. Jména pak jejich: větší Ahola, sestry pak její Aholiba. Tyť jsou byly mé, a rozplodily syny a dcery. Jména, pravím, jejich jsou: Samaří Ahola, Jeruzaléma pak Aholiba.
Ezechiel 23. - 5. Ale Ahola maje mne, smilnila a frejů hleděla s milovníky svými, s Assyrskými blízkými,
Ezechiel 23. - 6. Oděnými postavcem modrým, s vývodami a knížaty, i všemi napořád mládenci krásnými, a s jezdci jezdícími na koních.
Ezechiel 23. - 7. Vydala se, pravím, v smilství svá s nimi, se všemi nejpřednějšími syny Assyrskými, a se všemi, jimž frejovala, a poškvrnila se všemi ukydanými bohy jejich.
Ezechiel 23. - 8. A tak smilství svých Egyptských nenechala; nebo ji zléhali v mladosti její, a oni mačkali prsy panenství jejího, a vylili smilství svá na ni.
Ezechiel 23. - 9. Protož dal jsem ji v ruku frejířů jejích, v ruku Assyrských, jimž frejovala.
Ezechiel 23. - 10. Oniť jsou odkryli nahotu její, syny i dcery její pobrali, ji pak samu mečem zamordovali. Takž vzata jest na slovo od jiných žen, když soudy vykonali při ní.
Ezechiel 23. - 11. To viděla sestra její Aholiba, však mnohem více než onano frejovala, a smilství její větší byla než smilství sestry její.
Ezechiel 23. - 12. S Assyrskými frejů hleděla, s vývodami a knížaty blízkými, oděnými nádherně, s jezdci jezdícími na koních, a všemi mládenci krásnými.
Ezechiel 23. - 13. I viděl jsem, že se poškvrnila, a že cesta jednostejná jest obou dvou.
Ezechiel 23. - 14. Ale tato ještě to přičinila k smilstvím svým, že viduc muže vyryté na stěně, obrazy Kaldejských vymalované barvou,
Ezechiel 23. - 15. Přepásané pasem po bedrách jejich, a klobouky barevné na hlavách jejich, a že jsou všickni na pohledění jako hejtmané, podobní synům Babylonským v Kaldejské zemi, jejichž ona vlast jest,
Ezechiel 23. - 16. I zahořela k nim z pohledění očima svýma, a vyslala posly k nim do země Kaldejské.
Ezechiel 23. - 17. Tedy vešli k ní Babylonští na lůže nepoctivé, a poškvrnili ji smilstvím svým. A když se poškvrnila s nimi, odloučila se duše její od nich.
Ezechiel 23. - 18. A odkryla smilství svá, odkryla též nahotu svou, i odloučila se duše má od ní, tak jako se odloučila duše má od sestry její.
Ezechiel 23. - 19. Nebo rozmnožila smilství svá, rozpomínajíc se na dny mladosti své, v nichž smilnila v zemi Egyptské,
Ezechiel 23. - 20. A frejovala s kuběnáři jejich, jejichž tělo jest jako tělo oslů, a tok jejich jako tok koňský.
Ezechiel 23. - 21. A tak jsi zase navrátila se k nešlechetnosti mladosti své, když mačkali Egyptští prsy tvé z příčiny prsů mladosti tvé.
Ezechiel 23. - 22. Protož ó Aholiba, takto praví Panovník Hospodin: Aj, já vzbudím frejíře tvé proti tobě, ty, od nichž se odloučila duše tvá, a přivedu je na tě odevšad,
Ezechiel 23. - 23. Babylonské a všecky Kaldejské, Pekodské, a Šohejské, i Kohejské, všecky syny Assyrské s nimi, mládence krásné, vývody a knížata všecka, hejtmany a slovoutné, všecky jezdící na koních.
Ezechiel 23. - 24. A přitáhnou na tě na vozích železných a přikrytých, i kárách, a to s zběří národů, s pavézami a štíty i lebkami, položí se proti tobě vůkol, i předložím jim právo, aby tě soudili soudy svými.
Ezechiel 23. - 25. Vyleji zajisté horlení své na tebe, tak že naloží s tebou prchlivě, nos tvůj i uši tvé odejmou, a ostatek tebe mečem padne. Ti syny tvé i dcery tvé poberou, a ostatek tebe spáleno bude ohněm.
Ezechiel 23. - 26. A vyvlekou tě z roucha tvého, a rozberou šperky okrasy tvé.
Ezechiel 23. - 27. A tak přítrž učiním při tobě nešlechetnosti tvé, i smilství tvému z země Egyptské vzatému, a nepozdvihneš očí svých k nim, a na Egypt nezpomeneš více.
Ezechiel 23. - 28. Nebo takto praví Panovník Hospodin: Aj, já dám tebe v ruku těch, kterýchž nenávidíš, v ruku těch, od nichž se odloučila duše tvá,
Ezechiel 23. - 29. I budou nakládati s tebou podlé nenávisti, a poberou všecko úsilé tvé, a nechají tě nahé a obnažené. A tak bude zřejmá nahota smilství tvého a nešlechetnosti tvé, smilství, pravím, tvého.
Ezechiel 23. - 30. Což vše učiní tobě proto, že jsi smilnila, následujíc pohanů, proto že jsi poškvrnila se ukydanými bohy jejich.
Ezechiel 23. - 31. Cestou sestry své chodila jsi, protož dám kalich její v ruku tvou.
Ezechiel 23. - 32. Takto praví Panovník Hospodin: Kalich sestry své píti budeš hluboký a široký; budeť sporý, tak že smích a žert budou míti z tebe.
Ezechiel 23. - 33. Opilstvím a zámutkem naplněna budeš, kalichem pustiny a zpuštění, kalichem sestry své Samaří.
Ezechiel 23. - 34. I vypiješ jej a vyvážíš, a než jej polámeš, snáze prsy své roztrháš; neboť jsem já mluvil, praví Panovník Hospodin.
Ezechiel 23. - 35. Protož takto praví Panovník Hospodin: Z té příčiny, že jsi zapomenula na mne, a zavrhlas mne za hřbet svůj, i ty také vezmi za svou nešlechetnost, a za smilství svá.
Ezechiel 23. - 36. I řekl Hospodin ke mně: Synu člověčí, budeš-liž zastávati Ahole neb Aholiby? Nýbrž oznam jim ohavnosti jejich,
Ezechiel 23. - 37. Že cizoložily, a krev jest na rukou jejich, a s ukydanými bohy svými cizoložily. Také i syny své, kteréž mně zplodily, vodily jim, aby sežráni byli.
Ezechiel 23. - 38. Ještě i toto činily mi, že zanečišťovaly svatyni mou v tentýž den, a sobot mých poškvrňovaly.
Ezechiel 23. - 39. Nebo obětovavše syny své ukydaným bohům svým, vcházely do svatyně mé v tentýž den, aby ji poškvrnily. Aj hle, takť jsou činívaly u prostřed mého domu.
Ezechiel 23. - 40. Nadto, že vysílaly k mužům, jenž by přišli zdaleka, kteříž, jakž posel vyslán k nim, aj, hned přicházívali. Jimž jsi se umývala, a tvář svou líčila, a okrašlovalas se okrasou.
Ezechiel 23. - 41. A usazovalas se na loži slavném, před nímž stůl připravený byl, na něž jsi i kadidlo mé i masti mé vynakládala.
Ezechiel 23. - 42. Když pak hlas toho množství poutichl, tedy i k mužům z obecného lidu vysílaly, jenž bývali přivozováni ožralí z pouště. I dávali náramky na ruce jejich, i koruny ozdobné na hlavy jejich.
Ezechiel 23. - 43. A ačkoli jsem se domlouval na cizoložství té lotryně, a že oni jednak s jednou, jednak s druhou smilství provodí,
Ezechiel 23. - 44. A že každý z nich vchází k ní, tak jako někdo vchází k ženě nevěstce: však vždy vcházeli k Ahole a Aholibě, ženám přenešlechetným.
Ezechiel 23. - 45. Protož muži spravedliví, tiť je souditi budou soudem cizoložných a soudem těch, jenž vylévaly krev, proto že cizoložily, a krev jest na rukou jejich.
Ezechiel 23. - 46. Nebo takto praví Panovník Hospodin: Přivedu na ně vojsko, a dám je v posmýkání i v loupež.
Ezechiel 23. - 47. I uhází je to shromáždění kamením, a poseká je meči svými; syny jejich i dcery jejich pomordují, a domy jejich ohněm popálí.
Ezechiel 23. - 48. A tak přítrž učiním nešlechetnosti v zemi této, i budou se tím káti všecky ženy, a nedopustí se nešlechetnosti podobné vaší.
Ezechiel 23. - 49. Nebo vzložena bude na vás nešlechetnost vaše, a ponesete hříchy ukydaných bohů svých. I zvíte, že já jsem Panovník Hospodin.
Ezechiel 24. - 1. Opět stalo se slovo Hospodinovo ke mně léta devátého, měsíce desátého, desátého dne téhož měsíce, řkoucí:
Ezechiel 24. - 2. Synu člověčí, napiš sobě jméno tohoto dne, vlastně dnešního dne tohoto: nebo oblehl král Babylonský Jeruzalém právě tohoto dnešního dne.
Ezechiel 24. - 3. A předlož tomu domu zpurnému podobenství, řka k nim: Takto praví Panovník Hospodin: Přistav tento hrnec, přistav a nalej také do něho vody.
Ezechiel 24. - 4. A sebera kusy náležité do něho, každý kus dobrý, stehno i plece, a nejlepšími kostmi napln jej.
Ezechiel 24. - 5. Přivezmi i nejlepších bravů, a udělej oheň z kostí pod ním, způsob, ať to vře, ažby kypělo, ať se i kosti jeho rozvaří v něm.
Ezechiel 24. - 6. Protož takto praví Panovník Hospodin: Běda městu tomu vražedlnému, hrnci, v němž zůstává připálenina jeho, z něhož, pravím, připálenina jeho nevychází. Po kusích, po kusích vytahuj z něho, nepadneť na něj los.
Ezechiel 24. - 7. Nebo krev jest u prostřed něho. Na vysedlou skálu vystavilo ji; nevylilo jí na zemi, aby ji prach přikryl.
Ezechiel 24. - 8. I já zanítě prchlivost k vykonání pomsty, vystavím krev na vysedlou skálu, aby nebyla přikryta.
Ezechiel 24. - 9. Protož takto praví Panovník Hospodin: Běda městu vražedlnému, i já udělám veliký oheň,
Ezechiel 24. - 10. Přikládaje dříví, rozněcuje oheň, v nic obraceje maso, a kořeně kořením, tak že i kosti spáleny budou.
Ezechiel 24. - 11. A postavím ten hrnec na uhlí jeho prázdný, aby se zhřela i rozpálila měď jeho, ažby se vyvařila u prostřed něho nečistota jeho, a vyprázdnila připálenina jeho.
Ezechiel 24. - 12. Klamy svými bylo mi těžké, protož nevyjde z něho množství šumu jeho; do ohně musí šum jeho.
Ezechiel 24. - 13. V tvé nečistotě jest nešlechetnost, proto že jsem tě očišťoval, však nejsi očištěno. Nebudeš více očišťováno od nečistoty své, až i doložím prchlivost svou na tebe.
Ezechiel 24. - 14. Já Hospodin mluvil jsem, dojdeť, a učiním to; neustoupímť, aniž se slituji, ani želeti budu. Podlé cest tvých a činů tvých budou tě souditi, praví Panovník Hospodin.
Ezechiel 24. - 15. Opět stalo se slovo Hospodinovo ke mně, řkoucí:
Ezechiel 24. - 16. Synu člověčí, aj, já odejmu od tebe žádost očí tvých v náhle, však nekvěl ani plač, a nechť nevycházejí slzy tvé.
Ezechiel 24. - 17. Stonati přestaň, smutku, jakž bývá nad mrtvým, nenes, klobouk svůj vstav na sebe, a střevíce své obuj na nohy své, a nezastírej brady své, aniž pokrmu čího jez.
Ezechiel 24. - 18. Což když jsem pověděl lidu ráno, tedy umřela žena má u večer. I učinil jsem na ráno, jakž mi rozkázáno bylo.
Ezechiel 24. - 19. I řekl ke mně lid: Což nám neoznámíš, co tyto věci nám znamenají, kteréž činíš?
Ezechiel 24. - 20. Tedy řekl jsem jim: Slovo Hospodinovo stalo se ke mně, řkoucí:
Ezechiel 24. - 21. Rci domu Izraelskému: Takto praví Panovník Hospodin: Aj, já poškvrním svatyně své, vyvýšenosti síly vaší, žádosti očí vašich a toho, čehož šanuje duše vaše. Též synové vaši i dcery vaše, kterýchž jste zanechali, mečem padnou.
Ezechiel 24. - 22. I budete tak činiti, jakž já činím. Brady nezastřete, aniž čího pokrmu jísti budete.
Ezechiel 24. - 23. A majíce klobouky své na hlavách svých a střevíce na nohách svých, nebudete kvíliti ani plakati, ale svadnouce pro nepravosti své, úpěti budete jeden s druhým.
Ezechiel 24. - 24. Nebo jest vám Ezechiel zázrakem. Všecko, což on činí, budete činiti, a když to přijde, tedy zvíte, že já jsem Panovník Hospodin.
Ezechiel 24. - 25. Ty pak synu člověčí, zdali v ten den, když já odejmu od nich sílu jejich, veselé okrasy jejich, žádost očí jejich, a to, po čemž touží duše jejich, syny jejich i dcery jejich,
Ezechiel 24. - 26. Zdali v ten den přijde k tobě ten, kdož uteče, vypravuje tu novinu?
Ezechiel 24. - 27. V ten den otevrou se ústa tvá při přítomnosti toho, kterýž ušel, i budeš mluviti, a nebudeš více němým. Takž jim budeš zázrakem, i zvědí, že já jsem Hospodin.
Ezechiel 25. - 1. I stalo se slovo Hospodinovo ke mně, řkoucí:
Ezechiel 25. - 2. Synu člověčí, obrať tvář svou proti synům Ammon, a prorokuj proti nim.
Ezechiel 25. - 3. A rci synům Ammon: Slyšte slovo Panovníka Hospodina: Takto praví Panovník Hospodin: Proto že jsi nad svatyní mou, když poškvrněna byla, říkal: To dobře to, a nad zemí Izraelskou, když zpuštěna byla, a nad domem Judským, když šel v zajetí,
Ezechiel 25. - 4. Protož aj, já dám tě národům východním za dědictví, i vzdělají sobě hrady v tobě, a vystavějí v tobě příbytky své. Tiť budou jísti ovoce tvé, a ti budou píti mléko tvé.
Ezechiel 25. - 5. A dám Rabbu za obydlé velbloudům, a města synů Ammon za odpočivadlo stádům, i zvíte, že já jsem Hospodin.
Ezechiel 25. - 6. Nebo takto praví Panovník Hospodin: Proto že jsi tleskal rukou, a dupal nohou, a veselil se srdečně, že jsi všelijak loupil zemi Izraelskou,
Ezechiel 25. - 7. Protož aj, já vztáhnu ruku svou na tebe, a vydám tě v loupež národům, a vypléním tě z lidí, a vyhubím tě z zemí, i zahladím tě. Tu zvíš, že já jsem Hospodin.
Ezechiel 25. - 8. Takto praví Panovník Hospodin: Z té příčiny, že říkal Moáb a Seir: Hle, podobný jest všechněm jiným národům dům Judský,
Ezechiel 25. - 9. Protož aj, já otevru bok Moábských, (hned od Arim, od měst jejich na pomezí jejich, rozkošnou zemi Betjesimotských, Balmeonských i Kariataimských),
Ezechiel 25. - 10. Národům východním s zemí synů Ammon; nebo jsem ji dal v dědictví, tak aby nebylo zpomínáno na syny Ammon mezi národy.
Ezechiel 25. - 11. A tak i nad Moábem soudy vykonám, i zvědí, že já jsem Hospodin.
Ezechiel 25. - 12. Takto praví Panovník Hospodin: Proto že Idumejští nenáležitě se vymstívajíce, ukrutně se měli k domu Judskému, a tak uvodili na se vinu velikou, vymstívajíce se na nich,
Ezechiel 25. - 13. Protož takto dí Panovník Hospodin: I na Idumea vztáhnu ruku svou, a vypléním z něho lidi i hovada, a obrátím jej v pustinu. Hned od Teman až do Dedan mečem padati budou.
Ezechiel 25. - 14. A tak uvedu pomstu svou na Idumejské skrze ruku lidu mého Izraelského, a naloží s Idumejskými podlé hněvu mého a podlé prchlivosti mé, i poznají pomstu mou, praví Panovník Hospodin.
Ezechiel 25. - 15. Takto praví Panovník Hospodin: Proto že se Filistinští ukrutně měli z příčiny pomsty, nenáležitě se vymstívajíce, loupíce zlostně, a zhoubu uvodíce z nenávisti starodávní,
Ezechiel 25. - 16. Protož takto praví Panovník Hospodin: Aj, já vztáhnu ruku svou na Filistinské, a vypléním Ceretejské, a zkazím ostatek přístavu mořského.
Ezechiel 25. - 17. A tak vykonám při nich pomsty veliké káraními zůřivými, a zvědí, že já jsem Hospodin, když uvedu pomstu svou na ně.
Ezechiel 26. - 1. Bylo pak jedenáctého léta, prvního dne měsíce, že se stalo slovo Hospodinovo ke mně, řkoucí:
Ezechiel 26. - 2. Synu člověčí, proto že Týrus o Jeruzalému říká: Dobře se stalo, že jest potříno město bran velmi lidných, obrací se ke mně, naplněn budu, kdyžtě zpuštěno,
Ezechiel 26. - 3. Protož takto praví Panovník Hospodin: Aj, já proti tobě, ó Týre, a přivedu na tě národy mnohé, tak jako bych přivedl moře s vlnami jeho.
Ezechiel 26. - 4. I zkazí zdi Týru, a zboří věže jeho; vymetu také z něho prach jeho, a obrátím jej v skálu vysedlou,
Ezechiel 26. - 5. Tak že budou vysušovati síti u prostřed moře. Nebo jsem já mluvil, praví Panovník Hospodin, protož bude v loupež národům.
Ezechiel 26. - 6. Dcery pak jeho, kteréž na poli budou, mečem zmordovány budou, i zvědí, že já jsem Hospodin.
Ezechiel 26. - 7. Nebo takto praví Panovník Hospodin: Aj, já přivedu na Týr Nabuchodonozora krále Babylonského od půlnoci, krále nad králi, s koňmi a s vozy, i s jezdci i s vojskem a s lidem mnohým.
Ezechiel 26. - 8. Dcery tvé na poli mečem zmorduje, a vzdělá proti tobě šance, a vysype proti tobě násyp, a postaví proti tobě pavézníky.
Ezechiel 26. - 9. I střelbu zasadí proti zdem tvým, a věže tvé poboří nosatci svými.
Ezechiel 26. - 10. Od množství koní jeho přikryje tě prach jejich; od hřmotu jezdců a kár i vozů zatřesou se zdi tvé, když on vcházeti bude do bran tvých, jako do průchodů města probořeného.
Ezechiel 26. - 11. Kopyty koní svých pošlapá všecky ulice tvé, lid tvůj mečem pomorduje, a sloupové pamětní síly tvé na zem padnou.
Ezechiel 26. - 12. I rozberou zboží tvá, a rozchvátají kupectví tvá, a rozválejí zdi tvé, i domy tvé rozkošné poboří, a kamení tvé i dříví tvé, i prach tvůj do vody vmecí.
Ezechiel 26. - 13. A tak přítrž učiním hluku zpěvů tvých, a zvuku citar tvých aby nebylo slýcháno více.
Ezechiel 26. - 14. A obrátím tě v skálu vysedlou, budeš k vysušování sítí, nebudeš vystaven více; nebo já Hospodin mluvil jsem, praví Panovník Hospodin.
Ezechiel 26. - 15. Takto praví Panovník Hospodin Týru: Zdaliž od hřmotu padání tvého, když stonati budou zranění, když ukrutný mord bude u prostřed tebe, nepohnou se ostrovové?
Ezechiel 26. - 16. A vyvstanou z stolic svých všecka knížata pomořská, a složí z sebe pláště své, i roucha svá krumpovaná svlekou; v hrůzu se oblekou, na zemi seděti budou, a třesouce se každé chvíle, trnouti budou nad tebou.
Ezechiel 26. - 17. I vydadí se nad tebou v naříkání, a řeknou tobě: Jak jsi zahynulo, ó město, v němž bydleno bylo pro moře, město slovoutné, ješto bylo pevné na moři, ono i s obyvateli svými, kteříž pouštěli strach svůj na všecky obyvatele jeho!
Ezechiel 26. - 18. Tehdáž třásti se budou ostrovové v den pádu tvého; předěšeni, pravím, budou ostrovové, kteříž jsou na moři, nad zahynutím tvým.
Ezechiel 26. - 19. Nebo tak praví Panovník Hospodin: Když tě učiním městem zpuštěným jako města, v nichž se nebydlí, když uvedu na tě hlubinu, tak že tě přikryjí vody mnohé,
Ezechiel 26. - 20. Když učiním, že sstoupíš s sstupujícími do jámy k lidu dávnímu, a posadím tě v nejnižších stranách země, na pustinách starodávních s těmi, jenž sstupují do jámy, aby nebylo bydleno v tobě: prokáži slávu v zemi živých.
Ezechiel 26. - 21. Nebo učiním to, že budeš k náramné hrůze, když tě nestane, a bys pak bylo hledáno, abys nebylo na věky nalezeno, praví Panovník Hospodin.
Ezechiel 27. - 1. I stalo se slovo Hospodinovo ke mně, řkoucí:
Ezechiel 27. - 2. Ty pak synu člověčí, vydej se nad Týrem v naříkání,
Ezechiel 27. - 3. A rci Týru, jenž sedě tu, kdež se na moře pouštějí, kupectví provodí s národy na ostrovích mnohých: Takto praví Panovník Hospodin: Ó Týre, ty jsi říkal: Já jsem nejkrásnější.
Ezechiel 27. - 4. U prostřed moře byly hranice tvé, stavitelé tvoji dokonale tě ozdobovali.
Ezechiel 27. - 5. Z jedloví z Sanir dělávali všecka taflování tvá, cedry z Libánu brávali k dělání sloupů tvých.
Ezechiel 27. - 6. Z dubů Bázanských dělávali vesla tvá, a lavičky tvé dělávali z kostí slonových, a z pušpanu z ostrovů Citejských.
Ezechiel 27. - 7. Kment s krumpováním Egyptským býval plátno tvé, z něhož jsi plachty míval; modrý postavec a šarlat z ostrovů Elisa přikrýval tě.
Ezechiel 27. - 8. Obyvatelé Sidonští i Arvadští bývali plavci tvoji, moudří tvoji v tobě, ó Týre, ti bývali správcové tvoji.
Ezechiel 27. - 9. Starší Gebalští a moudří jejich opravovali v tobě zbořeniny tvé; všecky lodí mořské i plavci jejich bývali v tobě, směňujíce s tebou kupectví.
Ezechiel 27. - 10. Perští a Ludští i Putští bývali v vojště tvém bojovníci tvoji, pavézu a lebku zavěšovali v tobě. Tiť jsou přidávali tobě ozdoby.
Ezechiel 27. - 11. Arvadští s vojskem tvým na zdech tvých vůkol, též Gamadští na věžech tvých bývali, štíty své zavěšovali na zdech tvých vůkol. Tiť jsou tě zvláštně ozdobovali.
Ezechiel 27. - 12. Zámořští kupci tvoji v množství všelijakého zboží, v stříbře, železe, cínu i olově kupčili na jarmarcích tvých.
Ezechiel 27. - 13. Javan, Tubal a Mešech, kupci tvoji, lidi a nádobí měděné dávali za směnu tobě.
Ezechiel 27. - 14. Z domu Togarma v koních a jezdcích i mezcích kupčili na jarmarcích tvých.
Ezechiel 27. - 15. Synové Dedanovi kupci tvoji, a ostrovové mnozí překupníci byli koupí tvých, tobě k ruce; rohy, kosti slonové i dříví hebénové směňovali za mzdu tvou.
Ezechiel 27. - 16. Syrští kupci tvoji pro množství věcí tvých řemeslně udělaných, v karbunkulích, šarlatu, krumpování i kmentu, a korálích a křištálích kupčívali na jarmarcích tvých.
Ezechiel 27. - 17. Judští i země Izraelská kupci tvoji, pšenici Mennitskou i Fenickou, a med, olej i kadidlo dávali za směnu tobě.
Ezechiel 27. - 18. Damašští kupci tvoji, pro množství věcí tvých řemeslně udělaných, kupčili ve množství všelijakého zboží, ve víně Chelbonském a vně bělostkvoucí.
Ezechiel 27. - 19. Též Dan i Javan chodíce na jarmarky tvé, kupčili, a železo pulerované, kassii i třtinu vonnou tobě směňovali.
Ezechiel 27. - 20. Dedan kupčíval v tobě v suknech drahých k vozům.
Ezechiel 27. - 21. Arabští i všecka knížata Cedarská kupčívali tobě k ruce v beranech a skopcích i kozlích, tím kupčívali v tobě.
Ezechiel 27. - 22. Kupci Sabejští i Ragmejští bývali kupci tvoji ve všelijakých nejpřednějších vonných věcech, i ve všelijakém kamení drahém i zlatě, kupčívali na jarmarcích tvých.
Ezechiel 27. - 23. Cháran a Kanne i Eden, kupci Sabejští, Assur i Kilmad kupčíval v tobě.
Ezechiel 27. - 24. Ti bývali kupci tvoji na jarmarcích tvých s nejvýbornějšími věcmi, s štoučkami postavce modrého, a s krumpováním i s klénoty drahých věcí, kteréž se provazy svazují a zavírají do cedru.
Ezechiel 27. - 25. Lodí mořské předek měly v kupectví tvém. Summou, naplněno jsi i zvelebeno náramně u prostřed moře.
Ezechiel 27. - 26. Na vodu velikou zavezli tě ti, kteříž tě vesly táhli; vítr východní potříská tě u prostřed moře.
Ezechiel 27. - 27. Zboží tvá i jarmarkové tvoji, kupectví tvá, plavci tvoji a správcové tvoji, i ti, kteříž opravovali zbořeniny tvé, a směňovali s tebou kupectví, a všickni muži váleční tvoji, kteříž byli v tobě, i všecko shromáždění tvé, kteréž bylo u prostřed tebe, padnou do hlubokosti mořské v den pádu tvého.
Ezechiel 27. - 28. Od hřmotu křiku správců tvých zbouří se i vlnobití.
Ezechiel 27. - 29. I vystoupí z lodí svých všickni ti, kteříž táhnou veslem, plavci i všickni správcové lodí mořských na zemi stanou,
Ezechiel 27. - 30. A hlasem velikým nad tebou naříkati a žalostně křičeti budou, a sypouce prach na hlavy své, v popele se váleti.
Ezechiel 27. - 31. Nadto zdělajíce příčinou tvou lysiny,přepáší se žíněmi, a kvílením hořkým nad tebou s žalostí srdečnou plakati budou.
Ezechiel 27. - 32. Vydadí se, pravím, nad tebou s hořekováním svým v naříkání, a budou naříkati nad tebou: Které město podobné Týru, zahlazenému u prostřed moře?
Ezechiel 27. - 33. Když vycházely koupě tvé z moře, nasycovalo jsi národy mnohé; množstvím zboží svého i kupectví svých zbohacovalos krále zemské.
Ezechiel 27. - 34. Ale když ztroskotáno budeš od moře v hlubokých vodách, kupectví tvé i všecko shromáždění tvé u prostřed tebe klesne.
Ezechiel 27. - 35. Všickni obyvatelé ostrovů ztrnou nad tebou, a králové jejich ohromeni jsouce, zhrozí se náramně.
Ezechiel 27. - 36. Kupci mezi národy ckáti budou nad tebou; k hrůze veliké budeš, a nebude tě na věky.
Ezechiel 28. - 1. I stalo se slovo Hospodinovo ke mně, řkoucí:
Ezechiel 28. - 2. Synu člověčí, rci vývodovi Tyrskému: Takto praví Panovník Hospodin: Proto že se vyvyšuje srdce tvé, a říkáš: Bůh silný jsem, na stolici Boží sedím u prostřed moře, ješto jsi člověk a ne Bůh silný, ačkoli sobě přivlastňuješ srdce podobné srdci Božímu,
Ezechiel 28. - 3. Aj hle, moudřejší jsi nad Daniele, žádná věc tajná není před tebou ukrytá;
Ezechiel 28. - 4. Moudrosti svou a rozumností svou nashromáždils sobě zboží, a nahrnuls zlata a stříbra do pokladů svých;
Ezechiel 28. - 5. Velikou moudrostí svou v kupectví svém rozmnožil jsi zboží svá, a tak pozdvihlo se srdce tvé zbožím tvým;
Ezechiel 28. - 6. Z té příčiny takto praví Panovník Hospodin: Proto že sobě přivlastňuješ srdce podobné srdci Božímu,
Ezechiel 28. - 7. Protož aj, já přivedu na tě cizozemce, nejukrutnější národy, kteříž vytrhnouce meče své na krásu moudrosti tvé, zabijí jasnost tvou.
Ezechiel 28. - 8. Do jámy spustí tě, a umřeš smrtí hroznou u prostřed moře.
Ezechiel 28. - 9. Budeš-liž tu ještě říkati před oblíčejem mordéře svého: Bohem jsem, poněvadž jsi člověk a ne Bůh silný, jsa v ruce toho, jenž tě mordovati bude?
Ezechiel 28. - 10. Smrtí neobřezanců umřeš od ruky cizozemců; nebo já mluvil jsem, praví Panovník Hospodin.
Ezechiel 28. - 11. I stalo se slovo Hospodinovo ke mně, řkoucí:
Ezechiel 28. - 12. Synu člověčí, vydej se v naříkání nad králem Tyrským, a rci jemu: Takto praví Panovník Hospodin: Ty, jenž zapečeťuješ summy, plný moudrosti a nejkrásnější,
Ezechiel 28. - 13. V Eden, zahradě Boží, byl jsi, všelijaké drahé kamení přikrývalo tě, sardius, topazius, jaspis, tarsis, onychin, beryl, zafir, karbunkulus a smaragd i zlato; nástrojové bubnů tvých a píšťal tvých v tobě, hned jakžs se narodil, připraveni jsou.
Ezechiel 28. - 14. Ty jsi cherubem od pomazání. Jakž jsem tě za ochránce představil, na hoře svaté Boží jsi byl, u prostřed kamení ohnivého ustavičně jsi chodil.
Ezechiel 28. - 15. Byl jsi dokonalý na cestách svých, hned jakžs se narodil, až se našla nepravost při tobě.
Ezechiel 28. - 16. Pro množství kupectví tvého u prostřed tebe plno jest bezpráví, a velmi jsi prohřešil. Pročež zahubím tě, a vyhladím z hory Boží, ó cherube ochránce, z prostřed kamenů ohnivých.
Ezechiel 28. - 17. Pozdvihlo se srdce tvé slávou tvou, k zlému jsi užíval moudrosti své příčinou jasnosti své. Porazím tě na zemi, před oblíčej králů povrhu tě, aby se dívali na tebe.
Ezechiel 28. - 18. Pro množství nepravostí tvých, a pro nespravedlnosti kupectví tvého poškvrnil jsi svatyně své. Protož vyvedu oheň z prostřed tebe, kterýž tě sžíře, a obrátí tě v popel na zemi před očima všech na tě hledících.
Ezechiel 28. - 19. Všickni, kdož tě znali mezi národy, ztrnou nad tebou; k hrůze veliké budeš, a nebude tě na věky.
Ezechiel 28. - 20. I stalo se slovo Hospodinovo ke mně, řkoucí:
Ezechiel 28. - 21. Synu člověčí, obrať tvář svou proti Sidonu, a prorokuj proti němu,
Ezechiel 28. - 22. A rci: Takto praví Panovník Hospodin: Aj, já proti tobě jsem, ó Sidone, a budu oslaven u prostřed tebe. I zvědí, že já jsem Hospodin, když vykonám při něm soudy, a posvěcen budu v něm.
Ezechiel 28. - 23. Pošli zajisté na něj mor, a krev na ulice jeho, a padati budou zranění u prostřed něho od meče na všecky strany, i zvědí, že já jsem Hospodin.
Ezechiel 28. - 24. A tak nebude více míti dům Izraelský trnu urážejícího a bodláku bodoucího ze všech okolních pohrdajících jimi, a zvědí, že já jsem Panovník Hospodin.
Ezechiel 28. - 25. Takto praví Panovník Hospodin: Když shromáždím dům Izraelský z národů, mezi něž rozptýleni jsou, a posvěcen budu v nich před očima pohanů, a bydliti budou v zemi své, kterouž jsem byl dal služebníku svému Jákobovi:
Ezechiel 28. - 26. Tehdy bydliti budou v ní bezpečně, a nastavějí domů, a štípí vinice. Bydliti, pravím, budou bezpečně, když vykonám soudy, při všech zhoubcích jejich vůkol nich, i zvědí, že já jsem Hospodin Bůh jejich.
Ezechiel 29. - 1. Léta desátého, desátého měsíce, dvanáctého dne téhož měsíce, stalo se slovo Hospodinovo ke mně, řkoucí:
Ezechiel 29. - 2. Synu člověčí, obrať tvář svou proti Faraonovi králi Egyptskému, a prorokuj proti němu i proti všemu Egyptu.
Ezechiel 29. - 3. Mluv a rci: Takto praví Panovník Hospodin: Aj, já proti tobě jsem, ó Faraone králi Egyptský, draku veliký, kterýž ležíš u prostřed řek svých, ješto říkáš: Já mám řeku svou, já zajisté jsem ji přivedl sobě.
Ezechiel 29. - 4. Protož dám udici do čelistí tvých, a učiním, že zváznou ryby řek tvých na tvých šupinách; i vyvleku tě z prostředku řek tvých,i všecky ryby řek tvých na šupinách tvých zvázlé.
Ezechiel 29. - 5. A nechám tě na poušti, tebe i všech ryb řek tvých. Na svrchku pole padneš, nebudeš sebrán ani shromážděn; šelmám zemským i ptactvu nebeskému dám tě k sežrání.
Ezechiel 29. - 6. I zvědí všickni obyvatelé Egyptští, že já jsem Hospodin, proto že jste holí třtinovou domu Izraelskému.
Ezechiel 29. - 7. Když se chytají tebe rukou, lámeš se, a roztínáš jim všecko rameno; a když se na tě zpodpírají, ztroskotána býváš, ačkoli nastavuješ jim všech bedr.
Ezechiel 29. - 8. Protož takto praví Panovník Hospodin: Aj, já přivedu na tě meč, a vypléním z tebe lidi i hovada.
Ezechiel 29. - 9. I bude země Egyptská pustinou a pouští, i zvědí, že já jsem Hospodin, proto že říkal: Řeka má jest, já zajisté jsem ji přivedl.
Ezechiel 29. - 10. Protož aj, já budu proti tobě i proti řece tvé, a obrátím zemi Egyptskou v pustiny, v poušť přehroznou od věže Sevéne až do pomezí Mouřenínského.
Ezechiel 29. - 11. Nepůjdeť přes ni noha člověka, ani noha dobytčete půjde přes ni, a nebude v ní bydleno za čtyřidceti let.
Ezechiel 29. - 12. A tak uvedu zemi Egyptskou v pustinu nad jiné země pusté, a města její nad jiná města zpuštěná pustá budou za čtyřidceti let, když rozptýlím Egyptské mezi národy, a rozženu je do rozličných zemí.
Ezechiel 29. - 13. A však takto praví Panovník Hospodin: Po skonání čtyřidceti let shromáždím Egyptské z národů, kamž rozptýleni budou.
Ezechiel 29. - 14. A přivedu zase zajaté Egyptské, a uvedu je zase do země Patros, do země přebývání jejich, i budou tam královstvím sníženým.
Ezechiel 29. - 15. Mimo jiná království bude sníženější, aniž se bude vynášeti více nad jiné národy; zmenším je zajisté, aby nepanovali nad národy.
Ezechiel 29. - 16. I nebude více domu Izraelskému doufáním, kteréž by na pamět přivodilo nepravost, když by se obraceli za nimi; nebo zvědí, že já jsem Panovník Hospodin.
Ezechiel 29. - 17. Potom bylo dvadcátého sedmého léta, prvního měsíce, prvního dne, že se stalo slovo Hospodinovo ke mně, řkoucí:
Ezechiel 29. - 18. Synu člověčí, Nabuchodonozor král Babylonský podrobil vojsko své v službu velikou proti Týru. Každá hlava oblezla, a každé rameno odříno jest, mzdy pak nemá, on ani vojsko jeho, z Týru za tu službu, kterouž sloužili proti němu.
Ezechiel 29. - 19. Z té příčiny takto praví Panovník Hospodin: Aj, já dávám Nabuchodonozorovi králi Babylonskému zemi Egyptskou, aby pobral zboží její, a rozebral loupeže její, i rozchvátal kořisti její, aby mělo mzdu vojsko jeho.
Ezechiel 29. - 20. Za práci jejich, kterouž mi sloužili, dám jim zemi Egyptskou, proto že mně pracovali, praví Panovník Hospodin.
Ezechiel 29. - 21. V ten den rozkáži vypučiti se rohu domu Izraelského. Tobě též způsobím, že otevřeš ústa u prostřed nich, i zvědí, že já jsem Hospodin.
Ezechiel 30. - 1. Opět se stalo slovo Hospodinovo ke mně, řkoucí:
Ezechiel 30. - 2. Synu člověčí, prorokuj a rci: Takto praví Panovník Hospodin: Kvělte: Ach, nastojte na tento den.
Ezechiel 30. - 3. Nebo blízko jest den, blízko jest, pravím, den Hospodinův, den mrákoty, čas národů bude.
Ezechiel 30. - 4. A přijde meč do Egypta, a bude přetěžká bolest v Mouřenínské zemi, když padati budou zbití v Egyptě, a poberou zboží jeho, a zbořeni budou základové jeho.
Ezechiel 30. - 5. Mouřenínové a Putští i Ludští i všelijaká směsice, též Kubští i obyvatelé země smlouvy s nimi mečem padnou.
Ezechiel 30. - 6. Takť praví Hospodin, že padnou podpůrcové Egypta, a snížena bude vyvýšenost síly jeho; od věže Sevéne mečem padati budou v ní, praví Panovník Hospodin.
Ezechiel 30. - 7. I budou v pustinu obráceni nad jiné země pusté, a města jejich nad jiná města pustá budou.
Ezechiel 30. - 8. I zvědí, že já jsem Hospodin, když zapálím oheň v Egyptě, a potříni budou všickni pomocníci jeho.
Ezechiel 30. - 9. V ten den vyjdou poslové od tváři mé na lodech, aby přestrašili Mouřenínskou zemi ubezpečenou, i budou míti bolest přetěžkou, jakáž byla ve dni Egypta; nebo aj, přicházíť.
Ezechiel 30. - 10. Takto praví panovník Hospodin: Učiním zajisté konec množství Egyptskému skrze ruku Nabuchodonozora krále Babylonského.
Ezechiel 30. - 11. On i lid jeho s ním, nejukrutnější národové přivedeni budou, aby zkazili tu zemi; nebo vytrhnou meče své na Egypt, a naplní tu zemi zbitými.
Ezechiel 30. - 12. A obrátě řeky v sucho, prodám tu zemi v ruku nešlechetných, a tak v pustinu uvedu zemi, i což v ní jest, skrze ruku cizozemců. Já Hospodin mluvil jsem.
Ezechiel 30. - 13. Takto praví Panovník Hospodin: Zkazím i ukydané bohy, a konec učiním modlám v Nof, a knížete z země Egyptské nebude více, když pustím strach na zemi Egyptskou.
Ezechiel 30. - 14. Nebo pohubím Patros, a zapálím oheň v Soan, a vykonám soudy v No.
Ezechiel 30. - 15. Vyleji prchlivost svou i na Sin, pevnost Egyptskou, a vypléním množství No.
Ezechiel 30. - 16. Když zapálím oheň v Egyptě, velikou bolest bude míti Sin, a No bude roztrháno, Nof pak nepřátely bude míti ve dne.
Ezechiel 30. - 17. Mládenci On a Bubastští mečem padnou, panny pak v zajetí půjdou.
Ezechiel 30. - 18. A v Tachpanches zatmí se den, když tam polámi závory Egypta, a přítrž se stane v něm vyvýšenosti síly jeho. Mrákota jej přikryje, dcery pak jeho v zajetí půjdou.
Ezechiel 30. - 19. A tak vykonám soudy při Egyptu, i zvědí, že já jsem Hospodin.
Ezechiel 30. - 20. Opět bylo jedenáctého léta, prvního měsíce, sedmého dne, že se stalo slovo Hospodinovo ke mně, řkoucí:
Ezechiel 30. - 21. Synu člověčí, rámě Faraona krále Egyptského zlámal jsem, a aj, nebudeť uvázáno, ani přičiněno lékařství, aniž přiložen bude šat pro obvázání jeho a posilnění jeho k držení meče.
Ezechiel 30. - 22. Protož takto praví panovník Hospodin: Aj, já jsem proti Faraonovi králi Egyptskému, a polámi ramena jeho, i sílu jeho, i budeť zlámané, a vyrazím meč z ruky jeho.
Ezechiel 30. - 23. A rozptýlím Egyptské mezi národy, a rozženu je do zemí.
Ezechiel 30. - 24. Posilním zajisté ramen krále Babylonského, a dám meč svůj v ruku jeho, i polámi ramena Faraonova, tak že stonati bude před ním, jakž stonává smrtelně raněný.
Ezechiel 30. - 25. Posilním, pravím, ramen krále Babylonského, ramena pak Faraonova klesnou. I zvědí, že já jsem Hospodin, když dám meč svůj v ruku krále Babylonského, aby jej vztáhl na zemi Egyptskou.
Ezechiel 30. - 26. A tak rozptýlím Egyptské mezi národy, a rozženu je do zemí, i zvědí, že já jsem Hospodin.
Ezechiel 31. - 1. Bylo pak jedenáctého léta, třetího měsíce, prvního dne téhož měsíce, že se stalo slovo Hospodinovo ke mně, řkoucí:
Ezechiel 31. - 2. Synu člověčí, rci Faraonovi králi Egyptskému i množství jeho: K komu jsi podoben v své velikosti?
Ezechiel 31. - 3. Aj, Assur byl jako cedr na Libánu, pěkných ratolestí, a větvovím zastěňující, a vysokého zrůstu, jehož vrchové byli mezi hustými větvemi.
Ezechiel 31. - 4. Vody k zrůstu přivedly jej, propast jej vyvýšila, potoky jejími opuštěn byl vůkol kmen jeho, ješto jen praménky své vypouštěla na všecka dříví polní.
Ezechiel 31. - 5. Takž se vyvýšil zrůst jeho nade všecka dříví polní, a rozmnožili se výstřelkové jeho, a pro hojnost vod roztáhly se ratolesti jeho, kteréž vypustil.
Ezechiel 31. - 6. Na ratolestech jeho hnízdilo se všelijaké ptactvo nebeské, a pod větvemi jeho rodili se všelijací živočichové polní, a v stínu jeho sedali všickni národové velicí.
Ezechiel 31. - 7. I byl ušlechtilý pro svou velikost, a pro dlouhost větví svých; nebo kořen jeho byl při vodách mnohých.
Ezechiel 31. - 8. Cedrové v zahradě Boží nepřikryli ho, jedle nevrovnaly se ratolestem jeho, a stromové kaštanoví nebyli podobni větvem jeho. Žádné dřevo v zahradě Boží nebylo rovné jemu v kráse své.
Ezechiel 31. - 9. Ozdobil jsem jej množstvím větvoví jeho, tak že mu záviděla všecka dříví Eden, kteráž byla v zahradě Boží.
Ezechiel 31. - 10. Protož takto praví Panovník Hospodin: Proto že vysoce vyrostl, a vypustil vrch svůj mezi husté větvoví, a pozdvihlo se srdce jeho příčinou vysokosti jeho:
Ezechiel 31. - 11. Protož vydal jsem jej v ruku nejsilnějšího z národů, aby s ním přísně nakládal; pro bezbožnost jeho vyhnal jsem jej.
Ezechiel 31. - 12. A tak vyťali jej cizozemci, nejukrutnější národové, a nechali ho tu. Po horách i po všech údolích opadly větve jeho, a slomeny jsou ratolesti jeho na všecky prudké potoky té země. Pročež vystoupili z stínu jeho všickni národové země, a opustili jej.
Ezechiel 31. - 13. Na němž padlém bydlí všelijaké ptactvo nebeské, a na ratolestech jeho jsou všelijací živočichové polní,
Ezechiel 31. - 14. Proto aby se nevyvyšovalo v zrostu svém žádné dříví při vodách, a aby nevypouštělo vrchů svých mezi hustými větvemi, a nevypínalo se nad jiné vysokostí svou žádné dřevo zapojené vodami, proto že všickni ti oddáni jsou k smrti, dolů do země mezi syny lidské s těmi, kteříž sstupují do jámy.
Ezechiel 31. - 15. Takto praví Panovník Hospodin: Toho dne, v kterýž on sstoupil do hrobu, přivedl jsem k kvílení, a přikryl jsem příčinou jeho propast, a zadržel jsem potoky její, aby se zastavily vody mnohé, a učinil jsem, aby smutek nesl příčinou jeho Libán, a všecko dříví polní příčinou jeho aby umdlelo.
Ezechiel 31. - 16. Od hřmotu pádu jeho učinil jsem, že se třásli národové, když jsem jej svedl do hrobu s těmi, kteříž sstupují do jámy. Nad čímž se potěšila na zemi dole všecka dříví Eden, což výborného a dobrého jest na Libánu, vše což zapojeného jest vodou.
Ezechiel 31. - 17. I ti s ním sstoupili do hrobu k těm, kteříž jsou zbiti mečem, i rámě jeho, i kteříž sedali v stínu jeho u prostřed národů.
Ezechiel 31. - 18. Kterému z stromů Eden podoben jsi tak v slávě a velikosti? Však svržen budeš s dřívím Eden dolů na zem, mezi neobřezanci s zbitými mečem lehneš. Toť jest Farao i všecko množství jeho, praví Panovník Hospodin.
Ezechiel 32. - 1. Opět bylo dvanáctého léta, dvanáctého měsíce, prvního dne téhož měsíce, že se stalo slovo Hospodinovo ke mně, řkoucí:
Ezechiel 32. - 2. Synu člověčí, vydej se v naříkání nad Faraonem králem Egyptským, a rci jemu: Lvu mladému mezi národy podoben jsi, a jsi jako velryb v moři, když procházeje se v potocích svých, kalíš vodu nohama svýma, a kormoutíš potoky její.
Ezechiel 32. - 3. Takto praví Panovník Hospodin: Rozestruť na tě síť svou skrze shromáždění národů mnohých, kteříž tě vytáhnou nevodem mým.
Ezechiel 32. - 4. I nechám tě na zemi, povrhu tě na svrchku pole, a učiním, že na tobě přebývati bude všelijaké ptactvo nebeské, a nasytím tebou živočichy vší země.
Ezechiel 32. - 5. A rozmeci maso tvé po horách, a naplním údolí vysokostí tvou.
Ezechiel 32. - 6. A napojím zemi, v níž ploveš, krví tvou až do hor, tak že i potokové naplněni budou tebou.
Ezechiel 32. - 7. V tom, když tě zhasím, zakryji nebesa, a zasmušilé učiním hvězdy jejich; slunce mrákotou zastru, a měsíc nebude svítiti světlem svým.
Ezechiel 32. - 8. Všecka světla jasná na nebesích zasmušilá učiním příčinou tvou, a uvedu tmu na zemi tvou, praví Panovník Hospodin.
Ezechiel 32. - 9. Nadto zkormoutím srdce národů mnohých, když způsobím, aby došla pověst o potření tvém mezi národy, do zemí, jichž jsi neznal.
Ezechiel 32. - 10. Učiním, pravím, že trnouti budou nad tebou národové mnozí, a králové jejich hroziti se příčinou tvou velice, když šermovati budu mečem svým před tváří jejich. Budou se zajisté lekati každé chvilky, každý sám za sebe v den pádu tvého.
Ezechiel 32. - 11. Nebo takto praví Panovník Hospodin: Meč krále Babylonského přijde na tě.
Ezechiel 32. - 12. Meči udatných porazím množství tvé, nejukrutnějších ze všech národů; tiť zkazí pýchu Egypta, a zahlazeno bude všecko množství jeho.
Ezechiel 32. - 13. Zahladím i všecka hovada jeho, kteráž jsou při vodách mnohých, tak že jich nezakalí noha člověčí více, aniž jich kaliti budou kopyta hovad.
Ezechiel 32. - 14. Tuť učiním, že se usadí vody jejich, a potokové jejich že jako olej půjdou, praví Panovník Hospodin,
Ezechiel 32. - 15. Když obrátím zemi Egyptskou v poušť přehroznou, v zemi prázdnou toho, což prvé v ní bylo, a když zbiji v ní všecky obyvatele. I zvědí, že já jsem Hospodin.
Ezechiel 32. - 16. Toť jest naříkání, jímž naříkati budou. Tak dcery národů naříkati budou, tak nad Egyptem i nade vším jeho množstvím naříkati budou, dí Panovník Hospodin.
Ezechiel 32. - 17. Potom bylo dvanáctého léta, patnáctého dne téhož měsíce, že se stalo slovo Hospodinovo ke mně, řkoucí:
Ezechiel 32. - 18. Synu člověčí, naříkej nad množstvím Egypta, a snes jej i dcery národů těch slavných do zpodních míst země k těm, kteříž sstupují do jámy.
Ezechiel 32. - 19. A rci: Nad kohož bys utěšenější byl? Sstupiž a lež s neobřezanci.
Ezechiel 32. - 20. Mezi zbitými mečem padnou, meči vydán jest, vlectež jej i všecko množství jeho.
Ezechiel 32. - 21. Budouť k němu mluviti hrdiny s jeho pomocníky z prostřed hrobu, kdež neobřezanci mečem zbití sstoupivše, leží.
Ezechiel 32. - 22. Tam jest Assur i všecka zběř jeho, jehož hrobové jsou vůkol tohoto. Všickni ti byvše zbiti, padli od meče.
Ezechiel 32. - 23. Jehož hrobové jsou po stranách jámy, aby byla zběř jeho vůkol hrobu tohoto. Všickni ti byvše zbiti, padli od meče, kteříž pouštívali strach v zemi živých.
Ezechiel 32. - 24. Tam Elam i všecko množství jeho vůkol hrobu tohoto. Všickni ti neobřezanci byvše zbiti, padli od meče, a sstoupili do zpodních míst země, kteříž pouštívali strach svůj v zemi živých. Jižť nesou potupu svou s těmi, kteříž sstupují do jámy.
Ezechiel 32. - 25. Mezi zbitými postavili jemu lože, i všemu množství jeho, vůkol něhož jsou hrobové tohoto. Všickni ti neobřezanci zbiti mečem, nebo pouštín býval strach jejich v zemi živých. Jižť nesou potupu svou s těmi, jenž sstupují do jámy, mezi zbitými položeni jsouce.
Ezechiel 32. - 26. Tam Mešech, Tubal i všecko množství jeho, a vůkol něho hrobové tohoto. Všickni ti neobřezanci zbiti mečem, nebo pouštívali strach svůj v zemi živých.
Ezechiel 32. - 27. Ačťkoli ti ještě nelehli s hrdinami, kteříž padli z neobřezanců, kteříž sstoupili do hrobu s zbrojí svou vojenskou, a podložili meče své pod hlavy své, a však důjdeť nepravost jejich na kosti jejich; nebo strach hrdin byl v zemi živých.
Ezechiel 32. - 28. I ty mezi neobřezanci potřín budeš, a lehneš s zbitými mečem.
Ezechiel 32. - 29. Tam Edom, králové jeho, i všecka knížata jeho, kteříž položeni jsou i s svou mocí s zbitými mečem. I ti s neobřezanci lehnou a s těmi, kteříž sstupují do jámy.
Ezechiel 32. - 30. Tam knížata půlnoční strany všickni napořád, i všickni Sidonští, kteříž sstoupí k zbitým, s strachem svým, za svou moc stydíce se, a ležeti budou ti neobřezanci s zbitými mečem, a ponesou potupu svou s těmi, kteříž sstupují do jámy.
Ezechiel 32. - 31. Ty uhlédaje Farao, potěší se nade vším množstvím svým, Farao i všecko vojsko jeho, zbiti jsouce mečem, dí Panovník Hospodin.
Ezechiel 32. - 32. Nebo pustím strach svůj v zemi živých, a položen bude mezi neobřezanci s zbitými mečem Farao i všecko množství jeho, praví Panovník Hospodin.
Ezechiel 33. - 1. Opět stalo se slovo Hospodinovo ke mně, řkoucí:
Ezechiel 33. - 2. Synu člověčí, mluv k synům lidu svého a rci jim: Když uvedu na zemi některou meč, jestliže vezme lid té země muže jednoho od končin svých, a ustanoví jej sobě za strážného,
Ezechiel 33. - 3. A ten vida meč přicházející na tu zemi, troubil-li by na troubu a napomínal lidu,
Ezechiel 33. - 4. A slyše někdo zvuk trouby, však by se nedal napomenouti, a v tom přijda meč, shladil by jej: krev jeho na hlavu jeho bude.
Ezechiel 33. - 5. Nebo slyšel hlas trouby, však nedal se napomenouti; krev jeho na něm zůstane.Byť se byl napomenouti dal, duši svou byl by vysvobodil.
Ezechiel 33. - 6. Pakli strážný vida, an meč přichází, však by nezatroubil na troubu, a lid by nebyl napomenut, a přijda meč, zachvátil by někoho z nich: ten pro nepravost svou zachvácen bude, ale krve jeho z ruky strážného toho vyhledávati budu.
Ezechiel 33. - 7. Tebe pak synu člověčí, tebe jsem strážným ustanovil nad domem Izraelským, abys slyše z úst mých slovo, napomínal jich ode mne.
Ezechiel 33. - 8. Když bych já řekl bezbožnému: Bezbožníče, smrtí umřeš, a nemluvil bys, vystříhaje bezbožného od cesty jeho: ten bezbožný pro nepravost svou umře, ale krve jeho z ruky tvé vyhledávati budu.
Ezechiel 33. - 9. Pakli bys ty vystříhal bezbožného od cesty jeho, tak aby se od ní odvrátil, a však neodvrátil by se od cesty své: onť pro nepravost svou umře, ale ty duši svou vysvobodíš.
Ezechiel 33. - 10. Protož ty synu člověčí, rci domu Izraelskému: Takto mluvíte, říkajíce: Proto že přestoupení naše a hříchové naši jsou na nás, a my v nich svadneme, i jakž bychom živi byli?
Ezechiel 33. - 11. Rci jim: Živť jsem já, dí Panovník Hospodin, žeť nemám líbosti v smrti bezbožného, ale aby se odvrátil bezbožný od cesty své a živ byl. Odvraťtež se, odvraťte od cest svých zlých. I proč mříti máte, ó dome Izraelský?
Ezechiel 33. - 12. Ty tedy synu člověčí, rci synům lidu svého: Spravedlnost spravedlivého nevytrhne ho v den přestoupení jeho, aniž bezbožný v své bezbožnosti padne, v kterýž by se den odvrátil od bezbožnosti své; tolikéž spravedlivý nebude moci živ býti v ní, v kterýž by den zhřešil.
Ezechiel 33. - 13. Jestliže dím spravedlivému: Jistě živ budeš, a on doufaje v spravedlnost svou, činil by nepravost: žádná spravedlnost jeho nepřijde na pamět, ale pro tu nepravost svou, kterouž činil, umře.
Ezechiel 33. - 14. Zase řeknu-li bezbožnému: Smrtí umřeš, však odvrátí-li se od hříchu svého, a činiti bude soud a spravedlnost,
Ezechiel 33. - 15. Což v zástavě jest, navrátí-li bezbožný, což vydřel, nahradí-li, v ustanoveních života bude-li choditi, nečině nepravosti: jistě že bude živ, neumře.
Ezechiel 33. - 16. Žádní hříchové jeho, jimiž hřešil, nebudou mu zpomínáni; soud a spravedlnost činil, jistě že bude živ.
Ezechiel 33. - 17. A vždy říkají synové lidu tvého: Není pravá cesta Páně, ješto jejich cesta není pravá.
Ezechiel 33. - 18. Když by se odvrátil spravedlivý od spravedlnosti své, a činil by nepravost, umřeť pro ty věci.
Ezechiel 33. - 19. Ale když by se odvrátil bezbožný od bezbožnosti své, a činil by soud a spravedlnost, podlé těch věcí živ bude.
Ezechiel 33. - 20. A předce říkáte: Není pravá cesta Páně. Každého z vás podlé cest jeho souditi budu, ó dome Izraelský.
Ezechiel 33. - 21. Stalo se pak dvanáctého léta, desátého měsíce, pátého dne téhož měsíce od zajetí našeho, že přišel ke mně jeden, kterýž ušel z Jeruzaléma, řka: Dobyto jest město.
Ezechiel 33. - 22. Ruka pak Hospodinova byla při mně u večer před tím, než přišel ten, kterýž utekl, a otevřela ústa má, až i ke mně přišel ráno; otevřela, pravím, ústa má, abych nebyl němým déle.
Ezechiel 33. - 23. I stalo se slovo Hospodinovo ke mně, řkoucí:
Ezechiel 33. - 24. Synu člověčí, obyvatelé pustin těchto v zemi Izraelské mluví, řkouce: Jedinký byl Abraham, a dědičně držel zemi tuto, nás pak mnoho jest; námť dána jest země tato v dědictví.
Ezechiel 33. - 25. Protož rci jim: Takto praví Panovník Hospodin: Se krví jídáte, a očí svých pozdvihujete k ukydaným modlám svým, i krev vyléváte, a chtěli byste zemí touto dědičně vládnouti?
Ezechiel 33. - 26. Stojíte na meči svém, pášete ohavnost, a každý ženy bližního svého poškvrňujete, a chtěli byste zemí touto dědičně vládnouti?
Ezechiel 33. - 27. Takto mluv k nim: Takto praví Panovník Hospodin: Živť jsem já, že ti, kteříž jsou na pustinách, mečem padnou, a kdo na poli, toho zvěři dám k sežrání, kdo pak na hradích neb v jeskyních, morem zemrou.
Ezechiel 33. - 28. I obrátím zemi tu v hroznou poušť a přestane vyvýšenost moci její, a zpustnou hory Izraelské, tak že nebude žádného, kdo by šel přes ně.
Ezechiel 33. - 29. I zvědí, že já jsem Hospodin, když obrátím zemi tu v hroznou poušť pro všecky ohavnosti jejich, kteréž páchali.
Ezechiel 33. - 30. Ty pak synu člověčí, slyš, synové lidu tvého často mluvívají o tobě, za stěnami i ve dveřích domů, a říkají jeden druhému a každý bratru svému, řka: Poďte medle a poslechněte, jaké slovo vyšlo od Hospodina.
Ezechiel 33. - 31. I scházejí se k tobě, tak jako se schází lid, a sedají před tebou lid můj, a poslouchají slov tvých, ale nečiní jich. A ačkoli je sobě ústy svými libují, však za mrzkým ziskem svým srdce jejich odchází.
Ezechiel 33. - 32. A aj, ty jsi jim jako zpěv libý pěkného zvuku a dobře vznějící. Slyšíť zajisté slova tvá, ale žádný jich nečiní.
Ezechiel 33. - 33. Než když to přijde, (aj, přicházíť), tedy zvědí, že prorok byl u prostřed nich.
Ezechiel 34. - 1. I stalo se slovo Hospodinovo ke mně, řkoucí:
Ezechiel 34. - 2. Synu člověčí, prorokuj proti pastýřům Izraelským. Prorokuj a rci jim, těm pastýřům: Takto praví Panovník Hospodin: Běda pastýřům Izraelským, kteříž pasou sami sebe. Zdaliž pastýři nemají stáda pásti?
Ezechiel 34. - 3. Tuk jídáte, a vlnou se odíváte, což tučného, zabijíte, stáda však nepasete.
Ezechiel 34. - 4. Neduživých neposilujete, a nemocné nehojíte, a zlámané neuvazujete, a zaplašené zase nepřivodíte, a zahynulé nehledáte, ale přísně a tvrdě panujete nad nimi,
Ezechiel 34. - 5. Tak že rozptýleny jsou, nemajíce pastýře, a rozptýleny jsouce, jsou za pokrm všelijaké zvěři polní.
Ezechiel 34. - 6. Bloudí stádo mé po všech horách, a na každém pahrbku vysokém, nýbrž po vší země širokosti rozptýleny jsou ovce stáda mého, a není žádného, kdo by se po nich ptal, ani žádného, kdo by jich hledal.
Ezechiel 34. - 7. Protož ó pastýři, slyšte slovo Hospodinovo:
Ezechiel 34. - 8. Živť jsem já, praví Panovník Hospodin, zajisté proto že stádo mé bývá v loupež, a ovce stáda mého bývají k sežrání všelijaké zvěři polní, nemajíce žádného pastýře, aniž se ptají pastýři moji po stádu mém, ale pasou pastýři sami sebe, stáda pak mého nepasou:
Ezechiel 34. - 9. Protož vy pastýři, slyšte slovo Hospodinovo:
Ezechiel 34. - 10. Takto praví Panovník Hospodin: Aj, já jsem proti pastýřům těm, a budu vyhledávati stáda mého z ruky jejich, a zastavím jim pasení stáda, aby nepásli více ti pastýři samých sebe. Vytrhnu zajisté ovce své z úst jejich, aby jim nebyly za pokrm.
Ezechiel 34. - 11. Nebo takto praví Panovník Hospodin: Aj já, já ptáti se budu po ovcích svých a shledávati je.
Ezechiel 34. - 12. Jakož shledává pastýř stádo své tehdáž, když bývá u prostřed ovec svých rozptýlených: tak shledávati budu stádo své, a vytrhnu je ze všech míst, kamž v den oblaku a mrákoty rozptýleny byly.
Ezechiel 34. - 13. A vyvedu je z národů, a shromáždím je z zemí, a uvedu je do země jejich, a pásti je budu na horách Izraelských, při potocích i na všech místech k bydlení příhodných v zemi té.
Ezechiel 34. - 14. Na pastvě dobré pásti je budu, a na horách vysokých Izraelských bude ovčinec jejich. Tamť léhati budou v ovčinci veselém, a pastvou tučnou pásti se budou na horách Izraelských.
Ezechiel 34. - 15. Já pásti budu stádo své, a já způsobím to, že odpočívati budou, praví Panovník Hospodin.
Ezechiel 34. - 16. Zahynulé hledati budu, a zaplašenou zase přivedu, a polámanou uvíži, a nemocné posilím, tučnou pak a silnou zahladím; nebo je pásti budu v soudu.
Ezechiel 34. - 17. Vy pak, stádo mé, slyšte: Takto praví Panovník Hospodin: Aj, já soudím mezi dobytčetem a dobytčetem, mezi skopci a kozly.
Ezechiel 34. - 18. Což jest vám málo pastvou dobrou se pásti, že ještě ostatek pastvy vaší pošlapáváte nohama svýma? a učištěnou vodu píti, že ostatek nohama svýma kalíte,
Ezechiel 34. - 19. Tak aby ovce mé tím, což vy nohama pošlapáte, se pásti, a kal noh vašich píti musily?
Ezechiel 34. - 20. Protož takto praví Panovník Hospodin k nim: Aj já, já souditi budu mezi dobytčetem tučným a mezi dobytčetem hubeným,
Ezechiel 34. - 21. Proto že boky i plecemi strkáte, a rohy svými trkáte všecky neduživé, tak že je vyháníte i ven.
Ezechiel 34. - 22. Protož vysvobodím stádo své, aby nebylo více v loupež, a souditi budu mezi dobytčetem a dobytčetem.
Ezechiel 34. - 23. A vzbudím nad nimi pastýře jednoho, kterýž je pásti bude, služebníka svého Davida. Tenť je pásti bude, a ten bude jejich pastýřem.
Ezechiel 34. - 24. Já pak Hospodin budu jejich Bohem, a služebník můj David knížetem u prostřed nich. Já Hospodin mluvil jsem.
Ezechiel 34. - 25. A učině s nimi smlouvu pokoje, způsobím, že přestane zvěř zlá na zemi; i budou bydleti na poušti bezpečně, a spáti i po lesích.
Ezechiel 34. - 26. K tomu obdařím je i okolí pahrbku svého požehnáním, a ssílati budu déšť časem svým; dešťové požehnání budou bývati;
Ezechiel 34. - 27. Tak že vydá dřevo polní ovoce své a země vydá úrodu svou; i budou v zemi své bezpeční, a zvědí, že já jsem Hospodin, když polámi závory jha jejich, a vytrhnu je z ruky těch, jenž je v službu podrobují.
Ezechiel 34. - 28. I nebudou více loupeží národům, a zvěř zemská nebude jich žráti, ale bydliti budou bezpečně, aniž jich kdo přestraší.
Ezechiel 34. - 29. Nadto vzbudím jim výstřelek k slávě, a nebudou více mříti hladem v té zemi, aniž ponesou více potupy od pohanů.
Ezechiel 34. - 30. I zvědí, že já Hospodin Bůh jejich jsem s nimi, a oni lid můj, dům Izraelský, praví Panovník Hospodin.
Ezechiel 34. - 31. Vy pak ovce mé, ovce pastvy mé, jste vy lidé, a já Bůh váš, praví Panovník Hospodin.
Ezechiel 35. - 1. Opět stalo se slovo Hospodinovo ke mně, řkoucí:
Ezechiel 35. - 2. Synu člověčí, obrať tvář svou proti hoře Seir, a prorokuj proti ní.
Ezechiel 35. - 3. A rci jí: Takto praví Panovník Hospodin: Aj, já jsem proti tobě, horo Seir, a vztáhnu ruku svou na tebe, a obrátím tě v hroznou poušť.
Ezechiel 35. - 4. Města tvá v poušť obrátím, a ty budeš pustinou, i zvíš, že já jsem Hospodin,
Ezechiel 35. - 5. Proto že máš nepřátelství věčné, a rozptyluješ syny Izraelské mečem v čas bídy jejich, v čas dokonání nepravosti.
Ezechiel 35. - 6. Protož živť jsem já, praví Panovník Hospodin, že k zabití připravím tě, a krev tě stihati bude. Poněvadž krve vylévání v nenávisti nemáš, také tě krev stihati bude.
Ezechiel 35. - 7. Obrátím, pravím, horu Seir v hroznou poušť, a vypléním z ní jdoucího přes ni i vracujícího se.
Ezechiel 35. - 8. A naplním hory její zbitými jejími; na pahrbcích tvých i v údolích tvých, i při všech potocích tvých zbití mečem padati budou.
Ezechiel 35. - 9. V pustiny věčné obrátím tě, tak že města tvá nebudou zase vzdělána, i zvíte, že já jsem Hospodin.
Ezechiel 35. - 10. Proto že říkáš: Tito dva národové a tyto dvě země mé budou, a budeme dědičně vládnouti tou, v níž Hospodin přebýval,
Ezechiel 35. - 11. Protož živť jsem já, praví Panovník Hospodin, žeť učiním podlé hněvu tvého a podlé závisti tvé, kterouž jsi prokázala z nenávisti své proti nim. I budu poznán od nich, když tě budu souditi.
Ezechiel 35. - 12. A zvíš, že já Hospodin slyšel jsem všecka hanění tvá, kteráž jsi mluvila o horách Izraelských, řkuci: Zpuštěnyť jsou, námť jsou dány k sežrání.
Ezechiel 35. - 13. Nebo jste se honosili proti mně ústy svými, a množili proti mně slova svá, což jsem sám slyšel.
Ezechiel 35. - 14. Takto praví Panovník Hospodin: Jakž se veselí všecka ta země, tak pustinu učiním z tebe.
Ezechiel 35. - 15. Jakž se veselíš nad dědictvím domu Izraelského, proto že zpustl, tak učiním i tobě. Pustinou budeš, ó horo Seir, i všecka země Idumejská naskrze, i zvědíť, že já jsem Hospodin.
Ezechiel 36. - 1. Ty synu člověčí, prorokuj i o horách Izraelských a rci: Hory Izraelské, slyšte slovo Hospodinovo.
Ezechiel 36. - 2. Takto praví Panovník Hospodin: Proto že říká ten nepřítel o vás: Aj, to dobře, takéť i výsosti věčné v dědictví se nám dostanou,
Ezechiel 36. - 3. Protož prorokuj a rci: Takto praví Panovník Hospodin: Proto, proto že poplénili a sehltili vás vůkol, abyste byli za dědictví ostatku národů, a vydáni jste v pomluvu a v zlou pověst lidem,
Ezechiel 36. - 4. Protož hory Izraelské, slyšte slovo Panovníka Hospodina: Takto praví Panovník Hospodin horám i pahrbkům, potokům i údolím, pustinám hrozným i městům opuštěným, jenž jsou za loupež a posměch ostatku národů okolních,
Ezechiel 36. - 5. Protož takto dí Panovník Hospodin: jistě že v ohni horlivosti své mluviti budu proti ostatku těch národů, i proti vší zemi Idumejské, kteříž sobě osobili zemi mou za dědictví, veselíce se z celého srdce, a pléníce s chutí, aby sídlo vyhnaných z něho bylo v loupež.
Ezechiel 36. - 6. Protož prorokuj o zemi Izraelské, a mluv k horám a pahrbkům, potokům i k údolím: Takto praví Panovník Hospodin: Aj, já v horlivosti své a v prchlivosti své mluvím, proto že pohanění od národů snášíte.
Ezechiel 36. - 7. Protož takto praví Panovník Hospodin: já zdvihna ruku svou, přisahám, že ti národové, kteříž jsou vůkol vás, pohanění své nésti musejí.
Ezechiel 36. - 8. Vy pak hory Izraelské, ratolesti své vypouštěti, a ovoce své přinášeti budete lidu mému Izraelskému, když se přiblíží a přijdou.
Ezechiel 36. - 9. Nebo aj, já jsem s vámi, a patřím na vás, abyste dělány a osívány byly.
Ezechiel 36. - 10. A rozmnožím v vás lidi, všecken dům Izraelský, jakýžkoli jest, i budou se osazovati města, a pustiny vzdělávati.
Ezechiel 36. - 11. Rozmnožím, pravím, v vás lidi i hovada, a budou se množiti a ploditi, i učiním, že bydliti budete jako za předešlých let vašich, čině vám dobře, více než v prvotinách vašich. A zvíte, že já jsem Hospodin.
Ezechiel 36. - 12. Nebo uvedu do vás lidi, lid svůj Izraelský, a budou tebou dědičně vládnouti; a budeš jim za dědictví, aniž kdy více siroby na ně uvedeš.
Ezechiel 36. - 13. Takto praví Panovník Hospodin: Proto že říkají vám, že jsi ty ta země, kteráž zžíráš lidi, a sirotky činíš z národů svých,
Ezechiel 36. - 14. Protož nebudeš více zžírati lidi, a národů svých více k sirobě přivoditi, praví panovník Hospodin.
Ezechiel 36. - 15. Aniž dopustím, aby více slýcháno bylo v tobě potupy národů, aniž útržky lidské snášeti budeš více, ani ku pádu přivoditi více národů svých, praví Panovník Hospodin.
Ezechiel 36. - 16. I stalo se slovo Hospodinovo ke mně, řkoucí:
Ezechiel 36. - 17. Synu člověčí, dům Izraelský, bydlíce v zemi své, poškvrnili jí cestou svou a skutky svými; podobná nečistotě ženy pro nečistotu oddělené byla cesta jejich před očima mýma.
Ezechiel 36. - 18. Pročež vylil jsem prchlivost svou na ně, proto že krev vylévali na zemi, a ukydanými bohy svými poškvrnili jí.
Ezechiel 36. - 19. I rozptýlil jsem je po národech, tak že rozplašeni jsou po zemích; podlé cesty jejich a podlé skutků jejich soudil jsem je.
Ezechiel 36. - 20. Nýbrž odšedše mezi národy, kamž přišli, poškvrnili jména svatosti mé, když říkáno o nich: Že jsou lid Hospodinův, a že z jeho země vyšli.
Ezechiel 36. - 21. Ale slitoval jsem se pro jméno svatosti své, kteréhož poškvrnili dům Izraelský mezi národy, kamž přišli.
Ezechiel 36. - 22. Protož rci domu Izraelskému: Takto praví Panovník Hospodin: Ne pro vás já to učiním, ó dome Izraelský, ale pro jméno svatosti své, kteréhož jste poškvrnili mezi národy, kamž jste přišli,
Ezechiel 36. - 23. Abych posvětil jména svého velikého, kteréž bylo poškvrněno mezi národy, kteréhož jste poškvrnili u prostřed nich, aby poznali národové, že já jsem Hospodin, praví Panovník Hospodin, když posvěcen budu v vás před očima jejich.
Ezechiel 36. - 24. Nebo poberu vás z národů, a shromáždím vás ze všech zemí, a uvedu vás do země vaší.
Ezechiel 36. - 25. A pokropím vás vodou čistou, a čisti budete; ode všech poškvrn vašich, i ode všech ukydaných bohů vašich očistím vás.
Ezechiel 36. - 26. A dám vám srdce nové, a ducha nového dám do vnitřností vašich, a odejma srdce kamenné z těla vašeho, dám vám srdce masité.
Ezechiel 36. - 27. Ducha svého, pravím, dám do vnitřností vašich, a učiním, abyste v ustanoveních mých chodili, a soudů mých ostříhali a činili je.
Ezechiel 36. - 28. I budete bydliti v zemi, kterouž jsem byl dal otcům vašim, a budete lidem mým, a já budu vaším Bohem.
Ezechiel 36. - 29. Nebo vysvobodím vás ze všelijakých poškvrn vašich, a přivolám obilé, a rozmnožím je, a nedopustím na vás hladu.
Ezechiel 36. - 30. Rozmnožím i ovoce stromů a úrody polní, tak že neponesete více potupy hladu mezi národy.
Ezechiel 36. - 31. I rozpomenete se na zlé cesty vaše a na skutky vaše nedobré, tak že sami se býti hodné ošklivosti uznáte pro nepravosti vaše a pro ohavnosti vaše.
Ezechiel 36. - 32. Ne pro vás já to učiním, praví Panovník Hospodin, známo vám buď. Zahanbětež se a zastyďte za cesty své, dome Izraelský.
Ezechiel 36. - 33. Takto praví Panovník Hospodin: V ten den, v kterémž vás očistím ode všech nepravostí vašich, osadím města, a vzdělány budou pustiny.
Ezechiel 36. - 34. A tak země pustá bude dělána, kteráž prvé byla pouští před očima každého tudy jdoucího.
Ezechiel 36. - 35. I řeknou: Země tato zpuštěná jest jako zahrada Eden, ano i města pustá, zkažená a zbořená jsou ohrazena a osazena.
Ezechiel 36. - 36. I zvědí národové, kteříž pozůstanou vůkol vás, že já Hospodin vystavěl jsem zbořeniny, a vysadil pustiny. Já Hospodin mluvil jsem i učiním.
Ezechiel 36. - 37. Takto praví Panovník Hospodin: Ještě toho hledati bude při mně dům Izraelský, abych je rozmnožil. Rozmnožím je lidmi jako stády.
Ezechiel 36. - 38. Jako stádo k obětem, jako stádo Jeruzalémské při slavnostech jeho, tak města pustá budou plná stád lidí, i zvědí, že já jsem Hospodin.
Ezechiel 37. - 1. Byla nade mnou ruka Hospodinova, a vyvedl mne Hospodin v duchu, a postavil mne u prostřed údolí, kteréž bylo plné kostí.
Ezechiel 37. - 2. I provedl mne skrze ně vůkol a vůkol, a aj, bylo jich velmi mnoho v tom údolí, a aj, byly velmi suché.
Ezechiel 37. - 3. I řekl mi: Synu člověčí, mohly-li by ožiti kosti tyto? I řekl jsem: Panovníče Hospodine, ty víš.
Ezechiel 37. - 4. V tom řekl mi: Prorokuj o těch kostech a rci jim: Kosti suché, slyšte slovo Hospodinovo.
Ezechiel 37. - 5. Toto praví Panovník Hospodin kostem těmto: Aj, já uvedu do vás ducha, abyste ožily.
Ezechiel 37. - 6. A dám na vás žily, a učiním, že zroste na vás maso, a otáhnu vás koží; dám, pravím, do vás ducha, abyste ožily, i zvíte, že já jsem Hospodin.
Ezechiel 37. - 7. Tedy prorokoval jsem tak, jakž mi rozkázáno bylo. I stal se zvuk, když jsem já prorokoval, a aj, hřmot, když se přibližovaly kosti jedna k druhé.
Ezechiel 37. - 8. I viděl jsem, a aj, žily a maso na nich se ukázalo, i koží potaženy byly po vrchu, ale ducha žádného nebylo v nich.
Ezechiel 37. - 9. I řekl mi: Prorokuj k duchu, prorokuj, synu člověčí, a rci duchu: Takto praví Panovník Hospodin: Ode čtyř větrů přiď, duchu, a věj na tyto zmordované, ať oživou.
Ezechiel 37. - 10. Tedy prorokoval jsem, jakž mi rozkázal. I všel do nich duch, a ožili, a postavili se na nohách svých, zástup velmi veliký.
Ezechiel 37. - 11. I řekl mi: Synu člověčí, kosti tyto jsou všecken dům Izraelský. Aj, říkají: Uschly kosti naše, a zhynula čáka naše, jižť jest po nás.
Ezechiel 37. - 12. Protož prorokuj a rci jim: Takto praví Panovník Hospodin: Aj, já otevru hroby vaše, a vyvedu vás z hrobů vašich, lide můj, a uvedu vás do země Izraelské.
Ezechiel 37. - 13. I zvíte, že já jsem Hospodin, když otevru hroby vaše, a vyvedu vás z hrobů vašich, lide můj.
Ezechiel 37. - 14. A dám Ducha svého do vás, abyste ožili, a osadím vás v zemi vaší, i zvíte, že já Hospodin mluvím i činím, dí Hospodin.
Ezechiel 37. - 15. Opět stalo se slovo Hospodinovo ke mně, řkoucí:
Ezechiel 37. - 16. Ty pak synu člověčí, vezmi sobě dřevo jedno, a napiš na něm: Judovi, a synům Izraelským, tovaryšům jeho. Zatím vezma dřevo druhé, napiš na něm: Jozefovi dřevo Efraimovo, a všechněm synům Izraelským, tovaryšům jeho.
Ezechiel 37. - 17. I spojž je sobě jedno k druhému v jedno dřevo, aby byla jako jedno v ruce tvé.
Ezechiel 37. - 18. A když mluviti budou k tobě synové lidu tvého, řkouce: Což nám neoznámíš, co ty věci znamenají:
Ezechiel 37. - 19. Mluv k nim: Takto praví panovník Hospodin: Aj, já vezmu dřevo Jozefovo, kteréž jest v ruce Efraimově, a pokolení Izraelských, tovaryšů jeho, a přiložím je s ním k dřevu Judovu, a učiním je dřevem jedním, i budou jedno v ruce mé.
Ezechiel 37. - 20. A když budou ta dřeva, na kterýchž jsi psal, v ruce tvé před očima jejich,
Ezechiel 37. - 21. Tedy mluv k nim: Takto praví Panovník Hospodin: Aj, já vezmu syny Izraelské z prostřed národů těch, kamž odešli, a shromáždě je odevšad, uvedu je do země jejich.
Ezechiel 37. - 22. A učiním je, aby byli národem jedním v té zemi na horách Izraelských, a král jeden bude nad nimi nade všemi králem. A nebudou více dva národové, aniž se již více děliti budou na dvoje království.
Ezechiel 37. - 23. Aniž se budou poškvrňovati více ukydanými bohy svými, a ohavnostmi svými, ani jakými přestoupeními svými, i vysvobodím je ze všech obydlí jejich, v nichž hřešili, a očistím je. I budou mým lidem, a já budu jejich Bohem.
Ezechiel 37. - 24. A služebník můj David bude králem nad nimi, a pastýře jednoho všickni míti budou, aby v soudech mých chodili, a ustanovení mých ostříhali, i činili je.
Ezechiel 37. - 25. I budou bydliti v té zemi, kterouž jsem byl dal služebníku svému Jákobovi, v níž bydlili otcové vaši. Budou, pravím, v ní bydliti oni i synové jejich, i synové synů jejich až na věky, a David služebník můj knížetem jejich bude na věky.
Ezechiel 37. - 26. Nadto učiním s nimi smlouvu pokoje; smlouva věčná bude s nimi. A rozsadím je, i rozmnožím je, a postavím svatyni svou u prostřed nich na věky.
Ezechiel 37. - 27. Bude i příbytek můj mezi nimi, a budu jejich Bohem, a oni budou lidem mým.
Ezechiel 37. - 28. I zvědí národové, že jsem já Hospodin, jenž posvěcuji Izraele, když bude svatyně má u prostřed nich na věky.
Ezechiel 38. - 1. Opět stalo se slovo Hospodinovo ke mně, řkoucí:
Ezechiel 38. - 2. Synu člověčí, obrať tvář svou proti Gogovi, země Magog, knížeti a hlavě v Mešech a Tubal, a prorokuj proti němu,
Ezechiel 38. - 3. A rci: Takto praví Panovník Hospodin: Aj, já budu proti tobě, Gogu, kníže a hlavo v Mešech a Tubal.
Ezechiel 38. - 4. A odvedu tě zpět, dada udice do čelistí tvých, když tě vyvedu i všecko vojsko tvé, koně i jezdce, všecky oblečené v celou zbroj, zástup veliký s pavézami a štíty, všecky ty, kteříž užívají meče:
Ezechiel 38. - 5. Perské, Mouřeníny i Putské s nimi, všecky ty s štíty a lebkami,
Ezechiel 38. - 6. Gomera i všecky houfy jeho, dům Togarmy od stran půlnočních, i všecky houfy jeho, národy mnohé s tebou.
Ezechiel 38. - 7. Budiž hotov, a připrav se, ty i všecko shromáždění tvé, těch, kteříž se k tobě sebrali, a buď strážcím jejich.
Ezechiel 38. - 8. Po mnohých dnech navštíven budeš, v potomních letech přitáhneš na lid vysvobozený od meče, a shromážděný z národů mnohých na hory Izraelské, kteréž byly pustinou ustavičně, když oni z národů jsouce vyvedeni, budou bydliti bezpečně všickni.
Ezechiel 38. - 9. V tom přitáhneš a přijdeš jako bouře, budeš jako oblak přikrývající zemi, ty i všickni houfové tvoji, i národové mnozí s tebou.
Ezechiel 38. - 10. Takto praví Panovník Hospodin: I stane se v ten den, že vstoupí mnohé věci na srdce tvé, a budeš mysliti myšlení zlé.
Ezechiel 38. - 11. A díš: Potáhnu na zemi, v níž jsou vsi, přitáhnu na ty, jenž pokoje užívají, bydlíce bezpečně, na všecky, kteříž bydlejí beze všech zdí, a nemají žádné závory ani bran,
Ezechiel 38. - 12. Abych vzebral kořisti, a rozchvátal loupeže, obraceje ruku svou proti pouštěm již osazeným, a proti lidu zase shromážděnému z národů, zacházejícímu s dobytkem a jměním, bydlejícím u prostřed země.
Ezechiel 38. - 13. Sába a Dedan, a kupci mořští, i všecka lvíčata jeho řeknou tobě: K rozebrání-liž kořistí ty se béřeš? K rozchvátání-li loupeže shromáždil jsi množství své, abys bral stříbro a zlato, abys nabral dobytka i zboží, a nashromáždil loupeže veliké?
Ezechiel 38. - 14. Protož synu člověčí, prorokuj a rci Gogovi: Takto praví Panovník Hospodin: Zdaliž toho dne, když bude lid můj Izraelský bydliti bezpečně, nezvíš,
Ezechiel 38. - 15. Kdyžto přitáhnouce z místa svého od stran půlnočních, ty i národové mnozí s tebou, sedíce na koních všickni, shromáždění veliké a vojsko znamenité,
Ezechiel 38. - 16. Potáhneš na lid můj Izraelský jako oblak, abys přikryl tu zemi? V potomních dnech stane se, že tě přivedu na zemi svou, aby mne poznali národové, když posvěcen budu v tobě před očima jejich, ó Gogu.
Ezechiel 38. - 17. Takto praví Panovník Hospodin: Zdaliž ty nejsi ten, o kterémž jsem mluvil za dnů starodávních skrze služebníky své, proroky Izraelské, kteříž prorokovali za těch dnů a let, že tě přivedu na ně?
Ezechiel 38. - 18. A však stane se v ten den, v den, v kterýž přitáhne Gog na zemi Izraelskou, praví Panovník Hospodin, že povstane prchlivost má s hněvem mým,
Ezechiel 38. - 19. A v rozhorlení svém, v ohni prchlivosti své mluviti budu. Jistě že v ten den bude pohnutí veliké v zemi Izraelské,
Ezechiel 38. - 20. Tak že se pohnou před tváří mou ryby mořské i ptactvo nebeské, a zvěř polní i všeliký zeměplaz plazící se po zemi, i všickni lidé, kteříž jsou na svrchku země. I rozválejí se hory, a padnou výsosti, i každá zed na zem upadne.
Ezechiel 38. - 21. Nebo zavolám proti němu po všech horách mých meče, praví Panovník Hospodin; meč každého proti bratru jeho bude.
Ezechiel 38. - 22. A vykonám při něm soud morem a krve prolitím a přívalem rozvodnilým, a kamením krupobití velikého, ohněm a sirou dštíti budu na něj i na houfy jeho, a na národy mnohé, kteříž jsou s ním.
Ezechiel 38. - 23. A tak zveleben, a posvěcen, a v známost uveden budu před očima národů mnohých, a zvědí, že já jsem Hospodin.
Ezechiel 39. - 1. Ty synu člověčí, prorokuj ještě proti Gogovi a rci: Takto praví Panovník Hospodin: Aj, já povstanu proti tobě, ó Gogu, kníže a hlavo v Mešech a Tubal.
Ezechiel 39. - 2. A odvedu tě zpět, navštívě tě šesti ranami, když tě vzbudím, abys přitáhl od stran půlnočních, a přivedu tě na hory Izraelské.
Ezechiel 39. - 3. Nebo vyrazím lučiště tvé z ruky tvé levé, a střely z ruky tvé pravé vyvrhu.
Ezechiel 39. - 4. Na horách Izraelských padneš ty i všickni houfové tvoji i národové, kteříž budou s tebou; ptákům a všemu ptactvu křídla majícímu i zvěři polní dám tě k sežrání.
Ezechiel 39. - 5. Na svrchku pole padneš; neboť jsem já mluvil, praví Panovník Hospodin.
Ezechiel 39. - 6. Vypustím také oheň na Magoga i na ty, kteříž přebývají na ostrovích bezpečně, i zvědíť, že já jsem Hospodin.
Ezechiel 39. - 7. A jméno svatosti své uvedu v známost u prostřed lidu svého Izraelského. Nedopustím, pravím, více poškvrňovati jména svatosti své, i zvědíť národové, že já jsem Hospodin Svatý v Izraeli.
Ezechiel 39. - 8. Aj, přijdeť a stane se to, praví Panovník Hospodin, téhož dne, o kterémž jsem mluvil.
Ezechiel 39. - 9. Tehdy vyjdou obyvatelé měst Izraelských, a zapálíce, popálí zbroj a štíty i pavézy, lučiště i střely, dřevce i kopí, a budou je páliti ohněm sedm let.
Ezechiel 39. - 10. Aniž nositi budou dříví s pole, ani sekati v lesích, proto že zbrojí zaněcovati budou oheň, když zloupí ty, kteříž je loupívali, a mocí poberou těm, kteříž jim mocí brávali, praví Panovník Hospodin.
Ezechiel 39. - 11. I stane se v ten den, že dám Gogovi místo ku pohřbu tam v Izraeli, údolí, kudyž se jde k východní straně k moři, kteréžto zacpá ústa tudy jdoucích. I pohřbí tam Goga i všecko množství jeho, a nazovou je údolí množství Gogova.
Ezechiel 39. - 12. Nebo pochovávati je budou dům Izraelský za sem měsíců proto, aby vyčistili zemi.
Ezechiel 39. - 13. A tak pohřbí je všecken lid té země, a bude jim to ku poctivosti v den, v kterýž oslaven budu, praví Panovník Hospodin.
Ezechiel 39. - 14. Oddělíť pak muže statečné, kteříž by procházeli tu zemi, proto aby pochovávali ty, kteříž by pozůstali na svrchku země, aby ji vyčistili. Po vyjití sedmi měsíců přehledávati začnou.
Ezechiel 39. - 15. A ti procházejíce, choditi budou po zemi, a když uzří kosti člověčí, vzdělají při nich znamení pamětné, aby je pohřbili hrobaři v údolí množství Gogova.
Ezechiel 39. - 16. Nýbrž to množství jeho bude k slávě i městu, když vyčistí tu zemi.
Ezechiel 39. - 17. Ty pak synu člověčí, takto praví Panovník Hospodin: Rci ke všelijakým ptákům křídla majícím i ke všelijaké zvěři polní: Shromažďte se a přiďte, zbeřte se odevšad k obětem mým, kterýchž já nabiji vám,obětí velikých na horách Izraelských, a budete jísti maso a píti krev.
Ezechiel 39. - 18. Maso silných reků jísti budete, a krev knížat zemských píti, skopců, beranů a kozlů, volků, všecko tučných Bázanských.
Ezechiel 39. - 19. A budete jísti tuk do sytosti, a píti krev do opití z obětí mých, kterýchž vám nabiji.
Ezechiel 39. - 20. A nasytíte se z stolu mého koňmi i jezdci, silnými reky i všemi muži válečnými, dí Panovník Hospodin.
Ezechiel 39. - 21. A tak zjevím slávu svou mezi národy, aby viděli všickni národové soud můj, kterýž jsem vykonal, i ruku mou, kterouž jsem doložil na ně.
Ezechiel 39. - 22. I zvíť dům Izraelský, že já jsem Hospodin Bůh jejich, od tohoto dne i potom.
Ezechiel 39. - 23. Zvědí také i národové, že pro svou nepravost zajat jest dům Izraelský, proto že se dopouštěli přestoupení proti mně; pročež jsem skryl tvář svou před nimi, a vydal jsem je v ruku protivníků jejich, aby padli mečem všickni napořád.
Ezechiel 39. - 24. Podlé nečistoty jejich a podlé zpronevěření se jejich učinil jsem jim, a skryl jsem tvář svou před nimi.
Ezechiel 39. - 25. Z té příčiny takto praví Panovník Hospodin: Jižť zase přivedu zajaté Jákobovy, a smiluji se nade vším domem Izraelským a horliti budu příčinou jména svatosti své,
Ezechiel 39. - 26. Ač ponesou potupu svou a všecko přestoupení své, kteréhož se dopustili proti mně, když bydlili v zemi své bezpečně, aniž byl, kdo by je přestrašil.
Ezechiel 39. - 27. A však je zase přivedu z národů, a shromáždím je z zemí nepřátel jejich, a posvěcen budu v nich před očima národů mnohých.
Ezechiel 39. - 28. A tak poznají, že já jsem Hospodin Bůh jejich, když zaveda je do národů, shromáždím je do země jejich, a nepozůstavím tam žádného z nich.
Ezechiel 39. - 29. Aniž skryji více tváři své před nimi, když vyleji Ducha svého na dům Izraelský, praví Panovník Hospodin.
Ezechiel 40. - 1. Dvadcátého pátého léta od zajetí našeho, na počátku roku, desátého dne měsíce, čtrnáctého léta po dobytí města, právě v tentýž den byla nade mnou ruka Hospodinova, a uvedl mne tam.
Ezechiel 40. - 2. U viděních Božích přivedl mne do země Izraelské, a postavil mne na hoře velmi vysoké, při níž bylo jako stavení města, ku poledni.
Ezechiel 40. - 3. I uvedl mne tam, a aj, muž, kterýž na pohledění byl jako měď, maje šňůru lněnou v ruce své, a prut k rozměřování, a ten stál v bráně.
Ezechiel 40. - 4. I mluvil ke mně ten muž: Synu člověčí, viz očima svýma, a ušima svýma slyš, a přilož srdce své ke všemu, což já ukáži tobě; nebo proto aťbych ukazoval, přiveden jsi sem. Ty pak oznámíš všecko domu Izraelskému, což vidíš.
Ezechiel 40. - 5. A aj, zed zevnitř při domu vůkol a vůkol, a v ruce muže toho prut míry, šesti loket, (loket o dlaň delší než obecní). Změřil šířku toho stavení jednoho prutu, a výšku jednoho prutu.
Ezechiel 40. - 6. A všed do brány, kteráž byla naproti východu, šel na horu po stupních jejích, i změřil prah brány jednoho prutu zšíří, a prah druhý jednoho prutu zšíří.
Ezechiel 40. - 7. A pokojíky jednoho prutu zdélí, a jednoho prutu zšíří, mezi pokojíky pak pět loket, a prah brány podlé síňce brány vnitř prutu jednoho.
Ezechiel 40. - 8. I změřil síňci brány vnitř na jeden prut.
Ezechiel 40. - 9. Změřil také síňci brány osmi loket, a veřeje její dvou loket, totiž síňce brány vnitř.
Ezechiel 40. - 10. I pokojíky brány východní, tři s jedné a tři s druhé strany. Jedné míry byly všecky tři, a míra jednostejná veřejí po obou stranách.
Ezechiel 40. - 11. Změřil též i širokost dveří té brány desíti loket, a dlouhost též brány třinácti loket,
Ezechiel 40. - 12. A přístřeší před pokojíky jednoho lokte, a na jeden loket přístřeší s této strany, pokojíky pak šesti loket s jedné, a šesti loket s druhé strany.
Ezechiel 40. - 13. A tak změřil bránu od střechy pokojíka do střechy druhého, širokost pětmecítma loket, dvéře naproti dveřím.
Ezechiel 40. - 14. A udělal veřeje šedesáti loket, a každé veřeje síně i brány vůkol a vůkol jedna míra.
Ezechiel 40. - 15. Od předku pak brány, kudyž se vchází do předku síňce brány vnitřní, bylo padesáte loket.
Ezechiel 40. - 16. A byla okna possoužená v pokojících i nad veřejemi jejich, do vnitřku brány vůkol a vůkol, takž i při klenutí, a na okních vůkol a vůkol do vnitřku, a na veřejích byly palmy.
Ezechiel 40. - 17. Potom mne uvedl do síně zevnitřní, a aj, komůrky a půda udělaná při síni vůkol a vůkol. Třidceti komůrek na té půdě bylo.
Ezechiel 40. - 18. Ta pak půda po straně těch bran, naproti dlouhosti bran, půda nižší byla.
Ezechiel 40. - 19. Změřil také šířku od předku brány dolejší až k předku síně vnitřní, zevnitř na sto loket k východu a půlnoci.
Ezechiel 40. - 20. Též bránu, kteráž byla na půlnoci při síni zevnitřní, změřil na dél i na šíř.
Ezechiel 40. - 21. (Jejíž pokojíkové tři s jedné a tři s druhé strany, i veřeje její i síňce její byly podlé míry brány prvnější.) Padesáti loket dlouhost její, širokost pak pětmecítma loket.
Ezechiel 40. - 22. Okna také její i síňce její i palmy její byly podlé míry brány té, kteráž byla k východu, a vstupovalo se k ní po sedmi stupních, před nimiž síňce její byly.
Ezechiel 40. - 23. A byla ta brána u síně vnitřní naproti bráně půlnoční a východní; i odměřil od brány k bráně sto loket.
Ezechiel 40. - 24. Potom mne vedl ku poledni, a aj, brána ku poledni; i změřil veřeje její, i síňce její podlé těch měr,
Ezechiel 40. - 25. (A okna v ní i síňce její vůkol a vůkol podobná oknům oněm), padesáti loket zdélí a pětmecítma loket zšíří.
Ezechiel 40. - 26. A k vstupování k ní stupňů sedm, a síňce její před nimi; též palmy při ní, jedna s jedné a druhá s druhé strany při veřejích jejích.
Ezechiel 40. - 27. Též bránu síně vnitřní ku poledni změřil od brány k bráně, na poledne, sto loket.
Ezechiel 40. - 28. I uvedl mne do síně vnitřní branou polední, a změřil tu bránu polední podlé týchž měr,
Ezechiel 40. - 29. I pokojíky její i veřeje její, i síňce její podlé týchž měr, i okna její i síňce její vůkol a vůkol, padesáti loket na dél, a na šíř pětmecítma loket.
Ezechiel 40. - 30. A síňce vůkol a vůkol zšíří pětmecítma loket, a zdélí padesáti loket.
Ezechiel 40. - 31. A síňce její jako síň zevnitřní, i palmy při veřejích jejích, též stupňů osm k vstupování k ní.
Ezechiel 40. - 32. Uvedl mne také do síně vnitřní k východu, i změřil bránu tu podlé týchž měr,
Ezechiel 40. - 33. Též pokojíky její i veřeje její, i síňce její, podlé týchž měr, i okna její i síňce její vůkol a vůkol, zdélí padesáti loket, zšíří pak pětmecítma loket.
Ezechiel 40. - 34. Též síňce její při síni zevnitřní, a palmy při veřejích s obou stran, a osm stupňů k vstupování k ní.
Ezechiel 40. - 35. Přivedl mne též k bráně půlnoční, a změřil ji podlé týchž měr,
Ezechiel 40. - 36. Pokojíky její, veřeje její i síňce její i okna její vůkol a vůkol, zdélí padesáti loket, a zšíří pětmecítma loket.
Ezechiel 40. - 37. I veřeje její při síni zevnitřní a palmy při veřejích s obou stran, též osm stupňů k vstupování k ní,
Ezechiel 40. - 38. I komůrky a dvéře její při veřejích bran, kdež obmývali oběti zápalné.
Ezechiel 40. - 39. A v síňci brány byli dva štokové s jedné strany, a dva štokové s druhé strany, aby na nich zabíjeli oběti zápalné, a za hřích i vinu.
Ezechiel 40. - 40. A po boku, kudyž se tam vstupuje při dveřích brány půlnoční, dva štokové; tolikéž po boku druhém síňce též brány dva štokové.
Ezechiel 40. - 41. Čtyři štokové s jedné, a čtyři štokové s druhé strany po boku brány, osm štoků, na nichž zabíjeli.
Ezechiel 40. - 42. Čtyři pak štokové k zápalu byli z kamení tesaného, zdélí půldruhého lokte, a zšíří půldruhého lokte, a zvýší lokte jednoho, na nichž nechávali nádobí, kterýmž zabíjeli k zápalům a obětem.
Ezechiel 40. - 43. A kotliska ztlouští na jednu dlaň připravená v domě vůkol a vůkol, na štocích pak maso věcí obětovaných.
Ezechiel 40. - 44. Potom zevnitř, při bráně vnitřní, komůrky zpěváků v síni vnitřní, kteráž byla po boku brány půlnoční, a ty byly na poledne; jedna při boku brány východní byla na půlnoci.
Ezechiel 40. - 45. I mluvil ke mně: Tyto komůrky na poledne jsou kněží stráž držících nad domem;
Ezechiel 40. - 46. Ty pak komůrky na půlnoci jsou kněží stráž držících nad oltářem, totiž synů Sádochových, kteříž přistupují z synů Léví k Hospodinu, aby sloužili jemu.
Ezechiel 40. - 47. I změřil tu síň čtverhranou zdélí sto loket, a zšíří sto loket, i oltář před domem.
Ezechiel 40. - 48. I přivedl mne k síňci domu, a změřil veřeje té síňce, pěti loket s jedné a pěti loket s druhé strany, širokost pak brány byla tří loket s jedné a tří loket s druhé strany.
Ezechiel 40. - 49. Dlouhost síňce dvadcíti loket, širokost pak jedenácti loket i s stupni, po nichž se vstupovalo k ní; sloupové pak byli při veřejích, jeden s jedné, a druhý s druhé strany.
Ezechiel 41. - 1. Opět přivedl mne k chrámu, a změřil veřeje, šesti loket zšíří s jedné strany, a šesti loket zšíří s druhé strany, podlé širokosti stánku.
Ezechiel 41. - 2. A širokost dveří desíti loket, boky pak dveří pěti loket s jedné a pěti loket s druhé strany. Změřil také i dlouhost jejich čtyřidcíti loket, širokost pak dvadcíti loket.
Ezechiel 41. - 3. Přišel také do vnitřku, a změřil veřeje dveří dvou loket, a dvéře šesti loket, širokost pak dveří sedmi loket.
Ezechiel 41. - 4. Změřil také dlouhost svatyně dvadcíti loket, a širokost dvadcíti loket v chrámě, a řekl mi: Tato jest svatyně svatých.
Ezechiel 41. - 5. Změřil též zed domu šesti loket, a širokost pavlače čtyř loket, vůkol a vůkol okolo domu.
Ezechiel 41. - 6. Ty pak pavlače, pavlač nad pavlačí, byly tři, a třidcíti noh zdélí, a scházely se při zdi domu vespolek, tak že se pavlače vůkol a vůkol držely, a nedržely se na zdi domu.
Ezechiel 41. - 7. Nebo se rozšiřovala vůkol více a více, svrchu pro pavlače, kteréž byly okolo domu, od vrchu až dolů, vůkol a vůkol domu, poněvadž nejširší dům byl na hoře, a tak nejnižší porozšiřovala se k vrchu pro prostřední.
Ezechiel 41. - 8. Tak podobně spatřil jsem při domu pavlače, i nejvyšší vůkol a vůkol, jejichž půdy zouplna odměřeny byly šesti loket k výstupkům.
Ezechiel 41. - 9. Širokost zdi, kteráž byla při pavlačích zevnitř, pěti loket byla, i plac pavlačí, kteréž byly při domu.
Ezechiel 41. - 10. Mezi nimiž a komůrkami byla širokost dvadcíti loket okolo domu vůkol a vůkol.
Ezechiel 41. - 11. A dvéře pavlačí byly k placu, dvéře jedny na půlnoci, a druhé dvéře na poledne, a širokost placu byla pěti loket vůkol a vůkol.
Ezechiel 41. - 12. Stavení pak, kteréž bylo před příhradkem v úhlu k západu, širokost byla sedmdesáti loket, a zed téhož stavení pěti loket zšíří vůkol a vůkol, a zdélí devadesáti loket.
Ezechiel 41. - 13. Potom změřil dům, zdélí sto loket, totiž příhradek i stavení, a zdi jeho zdélí sto loket.
Ezechiel 41. - 14. Též širokost předku domu i příhradku k východu sto loket.
Ezechiel 41. - 15. Změřil i dlouhost stavení před příhradkem, kteréž bylo za ním, též i paláce jeho s jedné i s druhé strany, a bylo sto loket; též chrám vnitř i síňce s síní,
Ezechiel 41. - 16. Prahy i okna possoužená, i paláce vůkol po třech stranách jejich, naproti prahu taflování dřevěné vůkol a vůkol, i od země až do oken, též i okna otaflovaná,
Ezechiel 41. - 17. Od svrchku dveří až do vnitřní i zevnitřní strany domu, i všecku zed vůkol a vůkol vnitř i zevnitř změřené.
Ezechiel 41. - 18. Kteréž taflování bylo uděláno s cherubíny a palmami, a to vše palma mezi cherubínem a cherubínem. A cherubín měl dvě tváře.
Ezechiel 41. - 19. Totiž tvář lidskou naproti palmě s jedné strany, a tvář lvíčete naproti palmě s druhé strany. Tak uděláno bylo ve všem domu vůkol a vůkol.
Ezechiel 41. - 20. Od země až do vrchu dveří cherubínové a palmy zdělány byly i na zdi chrámu.
Ezechiel 41. - 21. Chrámu veřeje byly čtverhrané, a předek svatyně podobný jemu.
Ezechiel 41. - 22. Oltář dřevěný tří loket zvýší, zdélí pak dvou loket s úhly svými, jehož dlouhost i pobočnice jeho dřevěné byly. I mluvil ke mně: Tento jest stůl, kterýž stojí před Hospodinem.
Ezechiel 41. - 23. A dvojnásobní dvéře byly u chrámu i u svatyně,
Ezechiel 41. - 24. A dvojnásobní dvéře ve vratech, totiž dvojnásobní dvéře obracející se, dvojnásobní ve vratech jedněch, a dvojnásobní dvéře v druhých.
Ezechiel 41. - 25. Byli pak uděláni na nich, na těch dveřích chrámu, cherubínové a palmy, tak jakž uděláni byli na stěnách, trámové také dřevění byli před síňcí vně.
Ezechiel 41. - 26. Též na oknech possoužených byly palmy s obou stran po bocích síňce, i na pavlačích domu toho i trámích.
Ezechiel 42. - 1. Potom mne vyvedl k síni zevnitřní, kteráž byla na půlnoci, a přivedl mne k těm komůrkám, kteréž byly před příhradkem, a kteréž byly naproti stavení na půlnoci,
Ezechiel 42. - 2. Jehož délka při dveřích půlnočních na pohledění byla sto loket, a šířka padesát loket.
Ezechiel 42. - 3. Naproti síni vnitřní, kteráž měla dvadceti loket, a naproti dlážení, kteréž bylo v síni zevnitřní, byl palác naproti paláci třmi řady.
Ezechiel 42. - 4. Před komůrkami pak byli pláckové desíti loket zšíří vnitř, cesta k nim lokte jednoho, a dvéře jejich na půlnoci.
Ezechiel 42. - 5. Komůrky pak nejvyšší byly užší, proto že palácové byli širší než ony, nežli nejzpodnější a prostřední stavení.
Ezechiel 42. - 6. Nebo o trojím ponebí bylo, ale nemělo žádných sloupů, jacíž byli sloupové síní; protož užší bylo nežli dolejší i než prostřední od země.
Ezechiel 42. - 7. Ohrady pak, kteráž byla vně naproti komůrkám k síni zevnitřní, před komůrkami, dlouhost byla padesáti loket.
Ezechiel 42. - 8. Nebo dlouhost komůrek, kteréž byly v síni zevnitřní, byla padesáti loket, před chrámem pak sto loket.
Ezechiel 42. - 9. Pod těmi pak komůrkami bylo vcházení od východu, skrze kteréž by se vcházelo do nich z síně té zevnitřní.
Ezechiel 42. - 10. Na šíř ohrady té síně k východu před příhradkem i před stavením byly komůrky.
Ezechiel 42. - 11. Cesta pak před nimi byla podobná cestě komůrek, kteréž byly na půlnoci. Jakáž byla dlouhost jejich, tak širokost jejich, a všecka vycházení jejich i dvéře jejich podobná oněmno.
Ezechiel 42. - 12. A dvéře těch komůrek, kteréž byly na poledne, podobné byly dveřím při začátku cesty, cesty před ohradou přímou k východu, kudyž se vchází do nich.
Ezechiel 42. - 13. I řekl mi: Komůrky na půlnoci a komůrky na poledne, kteréž jsou před příhradkem, jsou komůrky svaté, kdežto jídají kněží, kteříž přistupují k Hospodinu, věci nejsvětější. Tam nechávati budou věcí nejsvětějších a obětí suchých, též za hřích a za vinu; nebo to místo svaté jest.
Ezechiel 42. - 14. Když tam vejdou kněží, tedy nevyjdou z svatyně do síně zevnitřní, leč tam nechají roucha svého, v němž přisluhovali; nebo svaté jest. A oblekou roucha jiná, když budou míti přistupovati k tomu, což se dotýče lidu.
Ezechiel 42. - 15. A dokonav rozměřování domu vnitřního, i vedl mne k bráně, kteráž byla na východ, a změřil jej vůkol a vůkol.
Ezechiel 42. - 16. Změřil stranu východní prutem, pět set loket prutových tím prutem vůkol.
Ezechiel 42. - 17. Změřil stranu půlnoční tím prutem, pět set prutů vůkol.
Ezechiel 42. - 18. Změřil stranu polední tím prutem, pět set prutů.
Ezechiel 42. - 19. A obrátiv se k straně západní, naměřil tím prutem pět set prutů.
Ezechiel 42. - 20. Na čtyři strany změřil to, totiž zed vůkol a vůkol, zdélí pěti set, a zšíří pěti set, aby dělila svaté místo od obecného.
Ezechiel 43. - 1. Potom vedl mne k bráně, kterážto brána patřila k východu.
Ezechiel 43. - 2. A aj, sláva Boha Izraelského přicházela od východu, jejíž zvuk byl jako zvuk vod mnohých, a země svítila se od slávy jeho.
Ezechiel 43. - 3. A podobné bylo to vidění, kteréž jsem viděl, právě tomu vidění, kteréž jsem byl viděl, když jsem šel, abych kazil město, vidění, pravím, podobná vidění onomu, kteréž jsem viděl při řece Chebar. I padl jsem na tvář svou.
Ezechiel 43. - 4. A když sláva Boží vcházela do domu, cestou brány patřící k východu,
Ezechiel 43. - 5. Tedy pojal mne Duch, a uvedl mne do síně vnitřní, a aj, dům plný byl slávy Hospodinovy.
Ezechiel 43. - 6. I slyšel jsem, an mluví ke mně z domu, a muž stál podlé mne.
Ezechiel 43. - 7. I řekl mi: Synu člověčí, místo stolice mé a místo šlepějí noh mých, kdežto bydliti budu u prostřed synů Izraelských na věky, a nebudou poškvrňovati více dům Izraelský jména svatosti mé, oni ani králové jejich smilstvím svým a mrtvými těly králů svých, ani výsostmi svými,
Ezechiel 43. - 8. Když kladli prah svůj podlé prahu mého, a veřeji svou podlé veřeje mé, a stěnu mezi mnou a mezi sebou, a tak poškvrňovali jména svatosti mé ohavnostmi svými, kteréž páchali, pročež jsem je sehltil v hněvě svém.
Ezechiel 43. - 9. Ale nyní vzdálí smilství svá i mrtvá těla králů svých, ode mne, a budu bydliti u prostřed nich na věky.
Ezechiel 43. - 10. Ty synu člověčí, oznam domu Izraelskému o tomto domu, a nechť se zahanbí pro nepravosti své, a ať změří všecko naskrze.
Ezechiel 43. - 11. A když se hanbiti budou za všecko, což páchali, způsob domu i formu jeho, i vycházení jeho, též vcházení jeho, i všecky způsoby jeho, všecka ustanovení jeho, všecky, pravím, způsoby jeho i všecky zákony jeho v známost jim uveď, a napiš před očima jejich, ať ostříhají všeho způsobu jeho i všech ustanovení jeho a činí je.
Ezechiel 43. - 12. Tento jest zákon toho domu: Na vrchu hory všecko obmezení jeho vůkol a vůkol, nejsvětějšíť jest. Aj, ten jest zákon toho domu.
Ezechiel 43. - 13. Tyto pak jsou míry oltáře na též lokty, o dlaň delší: Předně zpodek lokte zvýší a lokte zšíří, obruba pak jeho při kraji jeho vůkol pídi jedné. Takový jest výstupek oltáře,
Ezechiel 43. - 14. Totiž od zpodku při zemi až do přepásaní dolejšího dva lokty, širokost pak lokte jednoho, a od přepásání menšího až do přepásaní většího čtyři lokty, širokost též na loket.
Ezechiel 43. - 15. Ale sám oltář ať jest čtyř loket, a z oltáře zhůru čtyři rohové.
Ezechiel 43. - 16. Oltář pak dvanácti loket zdélí a dvanácti zšíří, čtyřhranatý po čtyřech stranách svých.
Ezechiel 43. - 17. Přepásaní pak čtrnácti loket zdélí a čtrnácti zšíří po čtyřech stranách jeho, a obruba vůkol něho na půl lokte, a zpodek při něm na loket vůkol, a stupňové jeho naproti východu.
Ezechiel 43. - 18. I řekl ke mně: Synu člověčí, takto praví Panovník Hospodin: Ta jsou ustanovení oltáře v den, v kterýž bude udělán, k obětování na něm zápalů a kropení na něj krví.
Ezechiel 43. - 19. Nebo dáš kněžím Levítským, kteříž jsou z semene Sádochova, kteříž přistupují ke mně, dí Panovník Hospodin, aby mi sloužili, volka mladého za hřích.
Ezechiel 43. - 20. A nabera krve jeho, dáš na čtyři rohy jeho, i na čtyři úhly toho přepásaní, i na obrubu vůkol, a tak jej očistíš i vyčistíš.
Ezechiel 43. - 21. A vezmeš toho volka za hřích, i spálí jej na místě uloženém v tom domě, vně před svatyní.
Ezechiel 43. - 22. V den pak druhý obětovati budeš kozla bez poškvrny za hřích, a očistí oltář, tak jakž vyčistili volkem.
Ezechiel 43. - 23. A když dokonáš očišťování, obětuj volka mladého bez vady, a skopce z stáda bez poškvrny.
Ezechiel 43. - 24. Kteréž když obětovati budeš před Hospodinem, uvrhou kněží na ně soli, a budou je obětovati v zápal Hospodinu.
Ezechiel 43. - 25. Po sedm dní obětuj kozla za hřích, na každý den; též i volka mladého a skopce z stáda bez poškvrny obětovati budou.
Ezechiel 43. - 26. Sedm dní očišťovati budou oltář, a vyčistí jej, a posvětí ruky své.
Ezechiel 43. - 27. A když vyplní ty dny, osmého dne i potom obětovati budou kněží na oltáři zápaly vaše, a pokojné oběti vaše, i přijmu vás laskavě, praví Panovník Hospodin.
Ezechiel 44. - 1. Tedy přivedl mne zase cestou k bráně svatyně zevnitřní, kteráž patří k východu, a ta byla zavřená.
Ezechiel 44. - 2. I řekl ke mně Hospodin: Brána tato zavřená bude, nebudeť otvírána, aniž kdo bude vcházeti skrze ni. Nebo Hospodin Bůh Izraelský všel skrze ni; protož budeť zavřená.
Ezechiel 44. - 3. Knížecí jest, kníže samo v ní sedati bude, aby jídalo chléb před Hospodinem. Cestou síně této brány vejde, a cestou její vyjde.
Ezechiel 44. - 4. I vedl mne cestou k bráně půlnoční, k přední straně domu, i viděl jsem, a aj, naplnila sláva Hospodinova dům Hospodinův. I padl jsem na tvář svou.
Ezechiel 44. - 5. I řekl ke mně Hospodin: Synu člověčí, přilož srdce své, a viz očima svýma, i ušima svýma slyš, cožkoli já mluvím tobě o všech ustanoveních domu Hospodinova, i o všech zákonech jeho. Přilož, pravím, srdce své k vcházení do domu, i ke všemu vycházení z svatyně,
Ezechiel 44. - 6. A rci zpurnému domu Izraelskému: Takto praví Panovník Hospodin: Dosti mějte na všech ohavnostech svých, ó dome Izraelský,
Ezechiel 44. - 7. Že jste uvodili cizozemce neobřezaného srdce a neobřezaného těla, aby bývali v svatyni mé, a poškvrňovali i domu mého, když jste obětovali chléb můj, tuk i krev, ješto oni sic rušili smlouvu mou, mimo všecky ohavnosti vaše,
Ezechiel 44. - 8. A nedrželi jste stráže nad svatými věcmi mými, ale postavili jste strážné na stráži mé, v svatyni mé místo sebe.
Ezechiel 44. - 9. Takto praví Panovník Hospodin: Žádný cizozemec neobřezaného srdce a neobřezaného těla nevejde do svatyně mé, ze všech cizozemců, kteříž mezi syny Izraelskými jsou.
Ezechiel 44. - 10. Nýbrž i Levítové, kteříž se vzdalovali ode mne, když bloudil Izrael, kteříž zbloudili ode mne za ukydanými bohy svými, ponesou nepravost svou.
Ezechiel 44. - 11. Nebo budou v svatyni mé za služebníky, v povinnostech při branách domu, a za slouhy při domu. Oni budou zabíjeti oběti zápalné i oběti lidu, a oni stávati budou před nimi k sloužení jim,
Ezechiel 44. - 12. Proto že přisluhovali jim před ukydanými bohy jejich, a byli domu Izraelskému příčinou pádu v nepravost. Pročež přisáhl jsem jim, praví Panovník Hospodin, že ponesou nepravost svou.
Ezechiel 44. - 13. Aniž přistoupí ke mně, aby mi kněžský úřad konali, ovšem aby přistupovati měli k kterým svatým věcem mým, neb k nejsvětějším, ale ponesou pohanění své i ohavnosti své, kteréž páchali.
Ezechiel 44. - 14. Protož postavím je za strážné u domu, ke vší službě jeho i ke všemu, což činěno býti má v něm.
Ezechiel 44. - 15. Kněží pak Levítští, synové Sádochovi, kteříž drželi stráž nad svatyní mou, když zbloudili synové Izraelští ode mne, ti budou přistupovati ke mně, aby mi přisluhovali, a státi před tváří mou, obětujíce mi tuk i krev, praví Panovník Hospodin.
Ezechiel 44. - 16. Ti přicházeti budou k svatyni mé, a ti přistupovati k stolu mému, aby mi sloužili a drželi stráž mou.
Ezechiel 44. - 17. I stane se, když budou míti vcházeti do bran síně vnitřní, že roucha lněná oblekou, aniž na se vezmou vlněného, když by služby konati měli v branách síně vnitřní i u vnitřku.
Ezechiel 44. - 18. Klobouky lněné míti budou na hlavě své, a košilky lněné ať mají na bedrách svých, a nepřepasují se ničímž, což by pot vyvodilo.
Ezechiel 44. - 19. A majíce vyjíti do síně zevnitřní, do síně zevnitřní k lidu, svlekou roucha svá, v kterýchž služby konali, a nechají jich v komůrkách svatyně, a oblekou roucha jiná, a nebudou posvěcovati lidu rouchem svým.
Ezechiel 44. - 20. Aniž hlavy své holiti budou, ani vlasů nositi, ale slušně ostříhají vlasy své.
Ezechiel 44. - 21. Vína též nebude píti žádný z kněží, když budou míti vcházeti do síně vnitřní.
Ezechiel 44. - 22. Vdovy také aneb zahnané nebudou sobě pojímati za manželky, ale panny z semene domu Izraelského, aneb vdovu, kteráž by ovdověla po knězi, pojíti mohou.
Ezechiel 44. - 23. A lid můj budou rozdílu učiti mezi svatým a nesvatým, též mezi nečistým a čistým ať je učí rozeznávati.
Ezechiel 44. - 24. V rozepři pak ať se postavují k souzení, a podlé soudu mého soudí ji. Zákonů mých i ustanovení mých při všech slavnostech mých ať ostříhají, a soboty mé světí.
Ezechiel 44. - 25. K mrtvému pak člověku nepůjde, aby se poškvrniti měl, leč při otci neb při mateři, též při synu a při dceři, při bratru a sestře, kteráž nebyla za mužem, může se poškvrniti.
Ezechiel 44. - 26. Po očištění pak jeho (sedm dní odečtou jemu),
Ezechiel 44. - 27. V ten den, v kterýž vejde do svatyně, do síně vnitřní, aby služby konal v svatyni, obětovati bude za hřích svůj, praví Panovník Hospodin.
Ezechiel 44. - 28. Dědictví pak jejich toto: Já jsem dědictví jejich, protož vládařství nedávejte jim v Izraeli; já jsem vládařství jejich.
Ezechiel 44. - 29. Oběti suché a za hřích i vinu, to oni jísti budou, i všelijaká věc, oddána Bohu v Izraeli, jejich bude.
Ezechiel 44. - 30. I přední věci všech prvotin ze všeho, i každá obět zhůru pozdvižení všeliké věci, ze všech obětí zhůru pozdvižení vašich, kněžské bude. I prvotiny těsta vašeho dávati budete knězi, aby odpočinulo požehnání v domě tvém.
Ezechiel 44. - 31. Žádné mrchy a udáveného, ani z ptactva ani z hovad nebudou jídati kněží.
Ezechiel 45. - 1. Když pak ujmete zemi v dědictví, obětovati budete obět Hospodinu, díl svatý té země, zdélí pětmecítma tisíc loket, zšíří pak deset tisíc, a budeť svatý po všem pomezí svém vůkol.
Ezechiel 45. - 2. Z něhož bude místo svaté pět set zdélí, a pět set zšíří, čtyřhrané vůkol, a ať má padesáte loket prostranství vůkol.
Ezechiel 45. - 3. Z toho pak odměření odměříš dýlku pětmecítma tisíc loket, a šířku deset tisíc, aby na něm byla svatyně, i svatyně svatých.
Ezechiel 45. - 4. Díl ten země svatý jest. Kněží služebníků při svatyni býti má, těch, kteříž přistupují, aby přisluhovali Hospodinu, aby měli místo pro domy i místo svaté pro svatyni.
Ezechiel 45. - 5. Těch pak pětmecítma tisíc loket dýlka a deset tisíc šířka ať jest také Levítům, služebníkům domu, jim k držení dvadceti komůrek.
Ezechiel 45. - 6. Místo pak k vystavení na něm města oddělíte pět tisíc loket na šíř, a na dýl pětmecítma tisíc, naproti oběti místa svatého; bude pro všecken dům Izraelský.
Ezechiel 45. - 7. Knížeti pak s obou stran té oběti místa svatého, i položení města před oběti místa svatého, a před položením města od strany západní díl k západu, a po straně východní díl k východu, dlouhost pak naproti každému z těch dílů od pomezí západního ku pomezí východnímu.
Ezechiel 45. - 8. To bude míti za vládařství v Izraeli, a nebudou více utiskati knížata má lidu mého, ale rozdadí zemi domu Izraelskému po pokoleních jejich.
Ezechiel 45. - 9. Takto praví Panovník Hospodin: Dostitě již, ó knížata Izraelská, nátisk a zhoubu odložte, a soud a spravedlnost konejte, sejměte těžké roboty vaše s lidu mého, praví Panovník Hospodin.
Ezechiel 45. - 10. Váhu spravedlivou a efi spravedlivou i bát spravedlivý míti budete.
Ezechiel 45. - 11. Efi i bát v jednu míru ať jest, aby chomer bral v se deset bátů, efi pak desátý díl chomeru; podlé chomeru ať jest míra.
Ezechiel 45. - 12. Lot dvadceti peněz; dvadceti lotů, pětmecítma lotů, a patnácte lotů libra bude vám.
Ezechiel 45. - 13. Tato pak obět pozdvižení bude, kterouž obětovati budete: Šestý díl efi z chomeru pšenice, též šestý díl efi dáte z chomeru ječmene.
Ezechiel 45. - 14. Nařízení pak o oleji (bát jest míra oleje): Desátý díl bátu z míry chomeru, desíti bátů; nebo deset bátů jest chomer.
Ezechiel 45. - 15. A dobytče jedno ze dvou set bravů z dobrých pastvišť Izraelských, k oběti suché a zápalné a k obětem pokojným, k očištění vás, praví Panovník Hospodin.
Ezechiel 45. - 16. Všecken lid té země, i s knížetem Izraelským zavázán bude k té oběti zhůru pozdvižení.
Ezechiel 45. - 17. Nebo kníže povinen bude zápaly, a suché i mokré oběti, v svátky a na novměsíce, i v soboty, na všecky slavnosti domu Izraelského; on obětovati bude za hřích, i obět suchou i zápalnou, i oběti pokojné, aby se očištění dálo za dům Izraelský.
Ezechiel 45. - 18. Takto praví Panovník Hospodin: Prvního měsíce, prvního dne vezmeš volka mladého bez poškvrny, kterýmž očistíš svatyni.
Ezechiel 45. - 19. I nabéře kněz krve té oběti za hřích, a pomaže veřejí domu, a čtyř rohů toho přepásání na oltáři, i veřeje brány síně vnitřní.
Ezechiel 45. - 20. Takž také učiní sedmého dne téhož měsíce, za každého pobloudilého i za hloupého. Tak očistíte dům.
Ezechiel 45. - 21. Prvního měsíce, čtrnáctého dne, budete míti Fáze, svátek sedmi dnů, chlebové přesní jísti se budou.
Ezechiel 45. - 22. A bude obětovati kníže v ten den za sebe i za všecken lid té země volka za hřích.
Ezechiel 45. - 23. A po sedm dní svátku obětovati bude zápal Hospodinu, sedm volků a sedm skopců bez poškvrny na den, po těch sedm dní, a za hřích kozla na den.
Ezechiel 45. - 24. A obět suchou, efi na volka a efi na skopce, připraví též oleje hin na efi.
Ezechiel 45. - 25. Sedmého měsíce, patnáctého dne, v svátek tolikéž obětovati bude po sedm dní, jakož za hřích, tak zápal, tak obět suchou i olej.
Ezechiel 46. - 1. Takto praví Panovník Hospodin: Brána síně vnitřní, kteráž patří k východu, bude zavřená po šest dní všedních, v den pak sobotní otevřína bude; též v den novměsíce otvírána bude.
Ezechiel 46. - 2. I přijde kníže cestou síně brány zevnitř, a postaví se u veřeje té brány, a budou obětovati kněží obět zápalnou jeho, i oběti pokojné jeho, a pokloně se na prahu brány, potom vyjde. Brána pak nebude zavírána do večera,
Ezechiel 46. - 3. Aby se klaněl lid země té u dveří brány té ve dny sobotní, i na novměsíce před Hospodinem.
Ezechiel 46. - 4. Obět pak zápalná, kterouž obětovati má kníže Hospodinu v den sobotní, šest beránků bez vady a skopec bez poškvrny,
Ezechiel 46. - 5. A obět suchá, efi na skopce, i na beránky obět suchá, podlé toho, jakž naděleno, a oleje hin na efi.
Ezechiel 46. - 6. Ke dni pak novměsíce ať jest volek mladý bez poškvrny, a šest beránků i skopec bez poškvrny.
Ezechiel 46. - 7. Též ať obětuje efi oběti suché při volku, a efi při skopci i při beráncích, seč bude moci býti, a oleje hin na efi.
Ezechiel 46. - 8. Kníže pak vcházeje, cestou síňce též brány půjde, a cestou její odejde.
Ezechiel 46. - 9. Ale když vcházeti bude lid země té před Hospodina na slavnosti, ten kdož vejde cestou brány půlnoční, aby se klaněl, vyjde cestou brány polední; a ten kdož vejde cestou brány polední, vyjde cestou brány půlnoční. Nenavrátí se cestou té brány, kterouž všel, ale naproti ní vyjde.
Ezechiel 46. - 10. A když oni vcházeti budou, kníže mezi nimi vcházeti bude, a když odcházeti budou, odejde.
Ezechiel 46. - 11. Též na svátky i na slavnosti ať jest suchá obět, efi na volka a efi na skopce, a na beránky, což naděleno, a oleje hin na efi.
Ezechiel 46. - 12. Bude-li pak obětovati kníže obět dobrovolnou, zápal aneb oběti pokojné dobrovolně Hospodinu, tedy ať jest mu otevřína brána, kteráž k východu patří, a ať obětuje zápal svůj aneb pokojné oběti své, tak jakž obětuje v den sobotní. Potom odejde, a brána bude zavřína po odchodu jeho.
Ezechiel 46. - 13. K tomu beránka ročního bez poškvrny obětovati bude v zápal každý den Hospodinu; každého jitra beránka obětovati bude.
Ezechiel 46. - 14. Též suchou obět přičiní k němu, každého jitra šestý díl efi, též oleje třetinu hin k skropení mouky bělné, suchou obět Hospodinu, nařízením věčným ustavičně.
Ezechiel 46. - 15. A tak budou obětovati beránka i obět suchou, i olej každého jitra, zápal ustavičný.
Ezechiel 46. - 16. Taktoť praví Panovník Hospodin: Dá-li kníže dar někomu z synů svých, dědictvíť jeho jest, synů jeho buď, k vládařství jejich dědičnému.
Ezechiel 46. - 17. Jestliže pak dá dar z dědictví svého některému z služebníků svých, také bude jeho až do léta svobodného, kdyžto navrátí se knížeti tomu; však dědictví jeho budou míti synové jeho.
Ezechiel 46. - 18. Aniž bude bráti kníže z dědictví lidu, z vládařství jejich je vytiskuje; z svého vládařství dědictví dá synům svým, aby nebyl rozptylován lid můj žádný z vládařství svého.
Ezechiel 46. - 19. Potom vedl mne průchodem, kterýž jest po straně brány, k kněžím do komůrek svatých, kteréž patřily na půlnoci, a aj, tu bylo místo po dvou bocích k západu.
Ezechiel 46. - 20. I řekl mi: Toto jest místo, kdež vaří kněží oběti za vinu a za hřích, kdež smaží oběti suché, aby nevynášeli do síně zevnitřní ku posvěcování lidu.
Ezechiel 46. - 21. Vyvedl mne též do síně zevnitřní, a vodil mne po čtyřech koutech síně, a aj, síň byla v každém rohu té síně.
Ezechiel 46. - 22. Ve čtyřech úhlech té síně byly síně s komíny, čtyřidcíti loket zdélí a třídcíti zšíří; míra jednostejná těch čtyř síní nárožních.
Ezechiel 46. - 23. A v těch čtyřech byly kuchyňky vůkol, též ohniště zdělána v těch kuchyňkách vůkol.
Ezechiel 46. - 24. I řekl mi: Ta jsou místa těch, kteříž vaří, kdežto vaří služebníci domu oběti lidu.
Ezechiel 47. - 1. Potom přivedl mne zase ke dveřím domu, a aj, vody vycházely od spodku prahu domu na východ; nebo přední strana domu k východu byla, a vody scházely pozpodu po pravé straně domu, po straně polední oltáře.
Ezechiel 47. - 2. Odtud mne vyvedl cestou brány půlnoční, a obvedl mne cestou zevnitřní k bráně zevnitřní, cestou, kteráž patří k východu, a aj, vody vyplývaly po pravé straně.
Ezechiel 47. - 3. Když pak vycházel ten muž k východu, v jehož rukou míra, i naměřil tisíc loket, a provedl mne skrze vodu,vodu do kůtků.
Ezechiel 47. - 4. Potom naměřiv tisíc, provedl mne skrze vodu, vodu do kolenou; ještě naměřiv tisíc, provedl mne vodou do pasu.
Ezechiel 47. - 5. Opět když naměřil tisíc, byl potok, kteréhož jsem nemohl přebřísti; nebo vyzdvihly se vody, vody, přes něž by se musilo plynouti, potok, kterýž by nemohl přebředen býti.
Ezechiel 47. - 6. Tedy řekl mi: Viděl-lis, synu člověčí? I vedl mne, a posadil mne na břeh toho potoka.
Ezechiel 47. - 7. Když jsem se pak obrátil, aj, na břehu toho potoka bylo dříví velmi veliké po obou stranách.
Ezechiel 47. - 8. I řekl mi: Vody tyto vycházejí od Galilee první, a sstupujíce po rovině, vejdou do moře, a když do moře vpadnou, opraví se vody.
Ezechiel 47. - 9. I stane se, že každý živočich, kterýž se plazí, všudy, kamžkoli přijdou potokové, ožive, a bude ryb velmi mnoho, proto že když přijdou tam tyto vody, očerstvějí, a živy budou všudy, kdežkoli dojde tento potok.
Ezechiel 47. - 10. Stane se i to, že se postaví podlé něho rybáři od Engadi až do studnice Eglaim; budou tu rozstírány síti. Podlé rozličnosti své bude ryb jejich, jako ryb moře velikého, velmi mnoho.
Ezechiel 47. - 11. Bahna a louže jeho, kteréž se neopraví, soli oddány budou.
Ezechiel 47. - 12. Při potoku pak poroste na břehu jeho po obou stranách všelijaké dříví ovoce nesoucí, jehož list neprší, aniž ovoce jeho přestává, v měsících svých nese prvotiny; nebo vody jeho z svatyně vycházejí, protož ovoce jeho jest ku pokrmu, a lístí jeho k lékařství.
Ezechiel 47. - 13. Takto praví Panovník Hospodin: Totoť jest obmezení, v němž sobě dědičně přivlastníte zemi po pokoleních Izraelských dvanácti; Jozefovi dva provazcové.
Ezechiel 47. - 14. Dědičně, pravím, jí vládnouti budete, jeden rovně jako druhý, o níž přisáhl jsem, že ji dám otcům vašim. I připadne vám země tato v dědictví.
Ezechiel 47. - 15. Toto jest tedy pomezí té země: K straně půlnoční od moře velikého cestou Chetlonu, kudyž se vchází do Sedad,
Ezechiel 47. - 16. Emat, Berota, Sibraim, kteříž jsou mezi pomezím Damašským, a mezi pomezím Emat, vsi prostřední, kteréž jsou při pomezí Chavrón.
Ezechiel 47. - 17. A tak bude pomezí od moře Azar Enon, pomezí Damašek, a půlnoční strana na půlnoci, a pomezí Emat. A to jest strana půlnoční.
Ezechiel 47. - 18. Strana pak východní mezi Chavrón a mezi Damaškem, a mezi Galád, a mezi zemí Izraelskou při Jordánu; od toho pomezí při moři východním měřiti budete. A toť jest strana východní.
Ezechiel 47. - 19. Strana pak polední na poledne, od Támar až k vodám sváru v Kádes, od potoka až k moři velikému. A to jest strana polední na poledne.
Ezechiel 47. - 20. Strana pak západní moře veliké, od pomezí až naproti, kudyž se vchází do Emat. Ta jest strana západní.
Ezechiel 47. - 21. A tak rozdělíte zemi tuto sobě po pokoleních Izraelských.
Ezechiel 47. - 22. I stane se, že když ji rozměříte, bude vám v dědictví i příchozím, kteříž by pohostinu byli mezi vámi, kteříž by zplodili syny mezi vámi; nebo budou vám jako tu zrodilí mezi syny Izraelskými, s vámiť ujmou dědictví mezi pokoleními Izraelskými.
Ezechiel 47. - 23. Protož nechť jest v tom pokolení příchozí, u něhož pohostinu jest. Tu dědictví dáte jemu, praví Panovník Hospodin.
Ezechiel 48. - 1. Tato jsou pak jména pokolení: V končinách na půlnoční stranu podlé cesty Chetlon, kudyž se vchází do Emat, Azar Enan, ku pomezí Damašskému na půlnoční stranu, podlé Emat, od východní strany až do západní, osadí se pokolení jedno, totiž Dan,
Ezechiel 48. - 2. A při pomezí Dan, od strany východní až k straně západní jedno, totiž Asser,
Ezechiel 48. - 3. A při pomezí Asser, od strany východní až do strany západní jedno, totiž Neftalím,
Ezechiel 48. - 4. A při pomezí Neftalím, od strany východní až do strany západní jedno, totiž Manasses,
Ezechiel 48. - 5. A při pomezí Manasses, od strany východní až do strany západní jedno, totiž Efraim,
Ezechiel 48. - 6. A při pomezí Efraim, od strany východní až k straně západní jedno, totiž Ruben,
Ezechiel 48. - 7. A při pomezí Ruben, od strany východní až k straně západní jedno, totiž Juda.
Ezechiel 48. - 8. A při pomezí Juda, od strany východní až k straně západní bude obět, kterouž obětovati budete, pětmecítma tisíc loket zšíří, zdélí pak zaroveň s jedním z jiných dílů, od strany východní až k straně západní, a bude svatyně u prostřed něho.
Ezechiel 48. - 9. Ta obět, kterouž obětovati máte Hospodinu, bude zdélí pětmecítma tisíc loket, zšíří pak deset tisíc.
Ezechiel 48. - 10. Těmto pak se dostane ta obět svatá,totiž kněžím, na půlnoci pětmecítma tisíc loket, k západu pak zšíří desíti tisíc, a na východ zšíří desíti tisíc, na poledne též zdélí pětmecítma tisíc, a bude svatyně Hospodinova u prostřed něho,
Ezechiel 48. - 11. Kněžím, posvěcenému každému z synů Sádochových, kteříž drží stráž mou, kteříž nebloudili, když bloudili synové Izraelští, jako bloudili Levítové.
Ezechiel 48. - 12. I bude díl jejich obětovaný z oběti té země, věc nejsvětější při pomezí Levítů.
Ezechiel 48. - 13. Levítů pak díl bude naproti pomezí kněžskému, pětmecítma tisíc loket zdélí, a zšíří deset tisíc; každá dlouhost pětmecítma tisíc, a širokost deset tisíc.
Ezechiel 48. - 14. A nebudou ho uprodávati, ani směňovati, ani přenášeti prvotin země, proto že jest posvěcená Hospodinu.
Ezechiel 48. - 15. Pět pak tisíc loket pozůstalých na šíř, proti těm pětmecítma tisícům, bude místo obecné, pro město k bydlení a k předměstí, i bude město u prostřed něho.
Ezechiel 48. - 16. Tyto pak jsou míry jeho: Strana půlnoční na čtyři tisíce a pět set loket, též strana polední na čtyři tisíce a pět set, od strany též východní čtyři tisíce a pět set, takž strana západní na čtyři tisíce a pět set.
Ezechiel 48. - 17. Bude i předměstí při městě k půlnoci na dvě stě a padesáte loket, a ku poledni na dvě stě a padesáte, takž na východ na dvě stě a padesáte, též k západu na dvě stě a padesáte.
Ezechiel 48. - 18. Ostatek pak na dél, naproti oběti svaté, deset tisíc loket k východu, a deset tisíc k západu; a z toho, což bude naproti té oběti svaté, budou míti důchody ku pokrmu služebníci města.
Ezechiel 48. - 19. A ti služebníci města sloužiti budou Izraelovi ze všech pokolení Izraelských.
Ezechiel 48. - 20. Všecku tuto oběť, pětmecítma tisíc loket, podlé těch pětmecítma tisíc, čtverhranou obětovati budete v obět svatou k vládařství městu.
Ezechiel 48. - 21. Což pak pozůstane, knížeti, s obou stran oběti svaté a vládařství města, před těmi pětmecítma tisíci loket oběti, až ku pomezí východnímu, a od západu proti týmž pětmecítma tisíc loket, podlé pomezí západního naproti těm dílům, knížeti bude. A to bude obět svatá, a svatyně domu u prostřed něho.
Ezechiel 48. - 22. Od vládařství pak Levítů a od vládařství města, u prostřed toho, což jest knížecího, mezi pomezím Judovým a mezi pomezím Beniaminovým, knížecí bude.
Ezechiel 48. - 23. Ostatní pak pokolení, od strany východní až k straně západní, osadí se pokolení jedno, totiž Beniamin.
Ezechiel 48. - 24. A při pomezí Beniamin, od strany východní až k straně západní jedno, totiž Simeon,
Ezechiel 48. - 25. A při pomezí Simeon, od strany východní až k straně západní jedno, totiž Izachar,
Ezechiel 48. - 26. A při pomezí Izachar, od strany východní až k straně západní jedno, totiž Zabulon,
Ezechiel 48. - 27. A při pomezí Zabulon, od strany východní až k straně západní jedno, totiž Gád.
Ezechiel 48. - 28. A při pomezí Gád, k straně polední na poledne, tu bude pomezí od Támar až k vodám sváru v Kádes, ku potoku při moři velikém.
Ezechiel 48. - 29. Toť jest ta země, kterouž ujmete hned od potoka, po pokoleních Izraelských, a ti dílové jejich, praví Panovník Hospodin.
Ezechiel 48. - 30. Tato pak jsou vymezení města: Od strany půlnoční čtyř tisíc a pět set loket míra.
Ezechiel 48. - 31. Brány pak města podlé jmen pokolení Izraelských, brány tři na půlnoci, brána Rubenova jedna, brána Judova jedna, brána Léví jedna.
Ezechiel 48. - 32. A od strany východní čtyř tisíc a pět set, a brány tři, totiž brána Jozefova jedna, brána Beniaminova jedna, brána Danova jedna.
Ezechiel 48. - 33. Též od strany polední čtyř tisíc a pět set loket míra, a brány tři, brána Simeonova jedna, brána Izacharova jedna, brána Zabulonova jedna.
Ezechiel 48. - 34. Od strany západní čtyř tisíc a pět set, brány jejich tři, brána Gádova jedna, brána Asserova jedna, brána Neftalímova jedna.
Ezechiel 48. - 35. Okolek osmnácti tisíc loket, jméno pak města od dnešního dne bude: Hospodin tam přebývá.
Daniel 1. - 1. Léta třetího kralování Joakima krále Judského, přitáhl Nabuchodonozor král Babylonský k Jeruzalému, a oblehl jej.
Daniel 1. - 2. I vydal Pán v ruku jeho Joakima krále Judského, a něco nádobí domu Božího. Kterýž zavezl je do země Sinear, do domu boha svého, a nádobí to dal vnésti do domu pokladu boha svého.
Daniel 1. - 3. Rozkázal také král Ašpenazovi, správci dvořanů svých, aby přivedl z synů Izraelských, z semene královského a z knížat,
Daniel 1. - 4. Mládence, na nichž by nebylo žádné poškvrny, a krásného oblíčeje, a vtipné ke vší moudrosti, a schopné k umění i k nabývání jeho, a v kterýchž by byla síla, aby stávali na palácu královském, a učili se liternímu umění a jazyku Kaldejskému.
Daniel 1. - 5. I nařídil jim král odměřený pokrm na každý den z stolu královského, i vína, kteréž on sám pil, a aby je tak choval za tři léta, a po dokonání jich aby stávali před králem.
Daniel 1. - 6. Byli pak mezi nimi z synů Juda: Daniel, Chananiáš, Mizael a Azariáš.
Daniel 1. - 7. I dal jim správce dvořanů jména. Nazval Daniele Baltazarem, Chananiáše pak Sidrachem, a Mizaele Mizachem, a Azariáše Abdenágem.
Daniel 1. - 8. Ale Daniel uložil v srdci svém, aby se nepoškvrňoval pokrmem z stolu královského, a vínem, kteréž král pil. Pročež hledal toho u správce nad dvořany, aby se nemusil poškvrňovati.
Daniel 1. - 9. I způsobil Bůh Danielovi milost a lásku u správce nad dvořany.
Daniel 1. - 10. A řekl správce nad dvořany Danielovi: Já se bojím pána svého krále, kterýž vyměřil pokrm váš a nápoj váš, tak že uzřel-li by, že tváře vaše opadlejší jsou, nežli mládenců těch, kteříž podobně jako i vy chování býti mají, způsobíte mi to u krále, že přijdu o hrdlo.
Daniel 1. - 11. I řekl Daniel služebníku, kteréhož ustanovil správce dvořanů nad Danielem, Chananiášem, Mizaelem a Azariášem:
Daniel 1. - 12. Zkus, prosím, služebníků svých za deset dní, a nechť se nám vaření dává, kteréž bychom jedli, a voda, kterouž bychom pili.
Daniel 1. - 13. A potom nechť se spatří před tebou tváře naše a tváře mládenců, kteříž jídají pokrm z stolu královského, a jakž uhlédáš, učiň s služebníky svými.
Daniel 1. - 14. I uposlechl jich v té věci, a zkusil jich za deset dní.
Daniel 1. - 15. Po skonání pak desíti dnů spatříno jest, že tváře jejich byly krásnější, a byli tlustší na těle než všickni mládenci, kteříž jídali pokrm z stolu královského.
Daniel 1. - 16. Protož služebník brával ten vyměřený pokrm jejich, a víno nápoje jejich, a dával jim vaření.
Daniel 1. - 17. Mládence pak ty čtyři obdařil Bůh povědomostí a rozumností ve všelikém literním umění a moudrostí; nadto Danielovi dal, aby rozuměl všelikému vidění a snům.
Daniel 1. - 18. A když se dokonali dnové, po kterýchž rozkázal král, aby je přivedli, přivedl je správce dvořanů před Nabuchodonozora.
Daniel 1. - 19. I mluvil s nimi král. Ale není nalezen mezi všemi těmi, jako Daniel, Chananiáš, Mizael a Azariáš. I stávali před králem.
Daniel 1. - 20. A ve všelikém slovu moudrosti a rozumnosti, na kteréž se jich doptával král, nalezl je desetkrát zběhlejší nade všecky mudrce a hvězdáře, kteříž byli ve všem království jeho.
Daniel 1. - 21. I zůstával tu Daniel až do léta prvního Cýra krále.
Daniel 2. - 1. Léta pak druhého kralování Nabuchodonozora měl Nabuchodonozor sen, a děsil se duch jeho, až se tudy i ze sna protrhl.
Daniel 2. - 2. I rozkázal král svolati mudrce, a hvězdáře i kouzedlníky a Kaldejské, aby oznámili králi sen jeho. Kteřížto přišli, a postavili se před králem.
Daniel 2. - 3. Tedy řekl jim král: Měl jsem sen, a předěsil se duch můj, tak že nevím, jaký to byl sen.
Daniel 2. - 4. I mluvili Kaldejští králi Syrsky: Králi, na věky buď živ. Pověz sen služebníkům svým, a oznámímeť výklad.
Daniel 2. - 5. Odpověděl král a řekl Kaldejským: Ten sen mi již z paměti vyšel. Neoznámíte-li mi snu i výkladu jeho, na kusy rozsekáni budete, a domové vaši v záchody obráceni budou.
Daniel 2. - 6. Pakli mi sen i výklad jeho oznámíte, daru, odplaty a slávy veliké důjdete ode mne. A protož sen i výklad jeho mi oznamte.
Daniel 2. - 7. Odpověděli po druhé a řekli: Nechať král sen poví služebníkům svým, a výklad jeho oznámíme.
Daniel 2. - 8. Odpověděl král a řekl: Jistotně rozumím tomu, že naschvál odtahujete, vidouce, že mi vyšel z paměti ten sen.
Daniel 2. - 9. Neoznámíte-li mi toho snu, jistý jest ten úsudek o vás. Nebo řeč lživou a chytrou smyslili jste sobě, abyste mluvili přede mnou, ažby se čas proměnil. A protož sen mi povězte, a zvím, budete-li mi moci i výklad jeho oznámiti.
Daniel 2. - 10. Odpověděli Kaldejští králi a řekli: Není člověka na zemi, kterýž by tu věc králi oznámiti mohl. Nadto žádný král, kníže neb potentát takové věci se nedoptával na žádném mudrci a hvězdáři aneb Kaldeovi.
Daniel 2. - 11. Nebo ta věc, na niž se král ptá, nesnadná jest, a není jiného, kdo by ji oznámiti mohl králi, kromě bohů, kteříž bydlení s lidmi nemají.
Daniel 2. - 12. Z té příčiný rozlítil se král a rozhněval velmi, a přikázal, aby zhubili všecky mudrce Babylonské.
Daniel 2. - 13. A když vyšel ortel, a mudrci mordováni byli, hledali i Daniele a tovaryšů jeho, aby zmordováni byli.
Daniel 2. - 14. Tedy Daniel odpověděl moudře a opatrně Ariochovi, hejtmanu nad žoldnéři královskými, kterýž vyšel, aby mordoval mudrce Babylonské.
Daniel 2. - 15. A odpovídaje, řekl Ariochovi, hejtmanu královskému: Proč ta výpověd náhle vyšla od krále? I oznámil tu věc Arioch Danielovi.
Daniel 2. - 16. Pročež Daniel všed, prosil krále, aby jemu prodlel času k oznámení výkladu toho králi.
Daniel 2. - 17. A odšed Daniel do domu svého, oznámil tu věc Chananiášovi, Mizaelovi a Azariášovi, tovaryšům svým,
Daniel 2. - 18. Aby se za milosrdenství modlili Bohu nebeskému příčinou té věci tajné, a nebyli zahubeni Daniel a tovaryši jeho s pozůstalými mudrci Babylonskými.
Daniel 2. - 19. I zjevena jest Danielovi u vidění nočním ta věc tajná. Pročež Daniel dobrořečil Bohu nebeskému.
Daniel 2. - 20. Mluvil pak Daniel a řekl: Buď jméno Boží požehnáno od věků až na věky, nebo moudrost a síla jeho jest.
Daniel 2. - 21. A on proměňuje časy i chvíle; ssazuje krále, i ustanovuje krále; dává moudrost moudrým a umění majícím rozum.
Daniel 2. - 22. On zjevuje věci hluboké a skryté; zná to, což jest v temnostech, a světlo s ním přebývá.
Daniel 2. - 23. Ó Bože otců mých, těť oslavuji a chválím, že jsi mne moudrostí a silou obdařil, ovšem nyní, že jsi mi oznámil to, čehož jsme žádali od tebe; nebo věc královu oznámil jsi nám.
Daniel 2. - 24. A protož Daniel všel k Ariochovi, kteréhož ustanovil král, aby zhubil mudrce Babylonské. A přišed, takto řekl jemu: Mudrců Babylonských nezahlazuj; uveď mne před krále a výklad ten oznámím.
Daniel 2. - 25. Tedy Arioch s chvátáním uvedl Daniele před krále, a takto řekl jemu: Našel jsem muže z zajatých synů Judských, kterýž výklad ten králi oznámí.
Daniel 2. - 26. Odpověděl král a řekl Danielovi, jehož jméno bylo Baltazar: Budeš-liž ty mi moci oznámiti sen, kterýž jsem viděl, i výklad jeho?
Daniel 2. - 27. Odpověděl Daniel králi a řekl: Té věci tajné, na niž se král doptává, nikoli nemohou mudrci, hvězdáři, věšťci a hadači králi oznámiti.
Daniel 2. - 28. Ale však jest Bůh na nebi, kterýž zjevuje tajné věci, a on ukázal králi Nabuchodonozorovi, co se díti bude v potomních dnech. Sen tvůj, a což jsi ty viděl na ložci svém, toto jest:
Daniel 2. - 29. Tobě, ó králi, na mysl přicházelo na ložci tvém, co bude potom, a ten, kterýž zjevuje tajné věci, ukázalť to, což budoucího jest.
Daniel 2. - 30. Strany pak mne, ne skrze moudrost, kteráž by při mně byla nade všecky lidi, ta věc tajná mně zjevena jest, ale skrze modlitbu, aby ten výklad králi oznámen byl, a ty myšlení srdce svého abys zvěděl.
Daniel 2. - 31. Ty králi, viděl jsi, a aj, obraz nějaký veliký, (obraz ten byl znamenitý a blesk jeho náramný), stál naproti tobě, kterýž na pohledění byl hrozný.
Daniel 2. - 32. Toho obrazu hlava byla z zlata výborného, prsy jeho a ramena jeho z stříbra, a břicho jeho i bedra jeho z mědi,
Daniel 2. - 33. Hnátové jeho z železa, nohy jeho z částky z železa a z částky z hliny.
Daniel 2. - 34. Hleděls na to, až se utrhl kámen, kterýž nebýval v rukou, a udeřil obraz ten v nohy jeho železné a hliněné, a potřel je.
Daniel 2. - 35. A tak potříno jest spolu železo, hlina, měď, stříbro i zlato, a bylo to všecko jako plevy z placu letního, a zanesl to vítr, tak že místa jejich není nalezeno. Kámen pak ten, kterýž udeřil v obraz, učiněn jest horou velikou, a naplnil všecku zemi.
Daniel 2. - 36. Toť jest ten sen. Výklad jeho také povíme králi:
Daniel 2. - 37. Ty králi, jsi král králů; nebo Bůh nebeský dal tobě království, moc a sílu i slávu.
Daniel 2. - 38. A všeliké místo, na němž přebývají synové lidští, zvěř polní i ptactvo nebeské dal v ruku tvou, a pánem tě ustavil nade všemi těmi věcmi. Ty jsi ta hlava zlatá.
Daniel 2. - 39. Ale po tobě povstane království jiné, nižší než tvé, a jiné království třetí měděné, kteréž panovati bude po vší zemi.
Daniel 2. - 40. Království pak čtvrté bude tvrdé jako železo. Nebo jakož železo drobí a zemdlévá všecko, tak, pravím, jako železo, kteréž potírá všecko, i ono potře a potříská všecko.
Daniel 2. - 41. Že jsi pak viděl nohy a prsty z částky z hliny hrnčířské a z částky z železa, království rozdílné znamená, v němž bude něco mocnosti železa, tak jakž jsi viděl železo smíšené s hlinou ničemnou.
Daniel 2. - 42. Ale prstové noh z částky z železa a z částky z hliny znamenají království z částky mocné a z částky ku potření snadné.
Daniel 2. - 43. A že jsi viděl železo smíšené s hlinou ničemnou, ukazuje, že se přízniti budou vespolek lidé, a však nebude se přídržeti jeden druhého, tak jako železo nedrží se z hlinou.
Daniel 2. - 44. Za dnů pak těch králů vzbudí Bůh nebeský království, kteréž na věky nebude zkaženo, a království to na žádného jiného nespadne, ale ono potře a konec učiní všechněm těm královstvím, samo pak státi bude na věky,
Daniel 2. - 45. Tak jakž jsi viděl, že se s hory utrhl kámen, kterýž nebýval v rukou, a potřel železo, měď, hlinu, stříbro a zlato. Bůh veliký oznámil králi, co býti má potom, a pravý jest sen ten i věrný výklad jeho.
Daniel 2. - 46. Tedy král Nabuchodonozor padl na tvář svou, a poklonil se Danielovi, a rozkázal, aby oběti a vůně libé obětovali jemu.
Daniel 2. - 47. A odpovídaje král Danielovi, řekl: V pravdě že Bůh váš jest Bůh bohů a Pán králů, kterýž zjevuje skryté věci, poněvadž jsi mohl vyjeviti tajnou věc tuto.
Daniel 2. - 48. Tedy král zvelebil Daniele, a dary veliké a mnohé dal jemu, a pánem ho učinil nade vší krajinou Babylonskou, a knížetem nad vývodami, a nade všemi mudrci Babylonskými.
Daniel 2. - 49. Daniel pak vyžádal na králi, aby představil krajině Babylonské Sidracha, Mizacha a Abdenágo. Ale Daniel býval v bráně královské.
Daniel 3. - 1. Potom Nabuchodonozor král udělav obraz zlatý, jehož výška byla šedesáti loket, šířka pak šesti loket, postavil jej na poli Dura v krajině Babylonské.
Daniel 3. - 2. I poslal Nabuchodonozor král, aby shromáždili knížata, vývody a vůdce, starší, správce nad poklady, v právích zběhlé, úředníky a všecky, kteříž panovali nad krajinami, aby přišli ku posvěcování obrazu, kterýž postavil Nabuchodonozor král.
Daniel 3. - 3. Tedy shromáždili se knížata, vývodové a vůdcové, starší, správcové nad poklady, v právích zběhlí, úředníci a všickni, kteříž panovali nad krajinami ku posvěcování obrazu toho, kterýž postavil Nabuchodonozor král, a stáli před obrazem, kterýž postavil Nabuchodonozor.
Daniel 3. - 4. Biřic pak volal ze vší síly: Vám se to praví lidem, národům a jazykům,
Daniel 3. - 5. Jakž uslyšíte zvuk trouby, píšťalky, citary, huslí, loutny, zpívání a všelijaké muziky, padněte a klanějte se obrazu zlatému, kterýž postavil Nabuchodonozor král.
Daniel 3. - 6. Kdož by pak nepadl a neklaněl se, té hodiny uvržen bude do prostřed peci ohnivé rozpálené.
Daniel 3. - 7. A protož hned, jakž uslyšeli všickni lidé zvuk trouby, píšťalky, citary, huslí, loutny a všelijaké muziky, padli všickni lidé, národové a jazykové, klanějíce se obrazu zlatému, kterýž postavil Nabuchodonozor král.
Daniel 3. - 8. A hned téhož času přistoupili muži Kaldejští, a s křikem žalovali na Židy,
Daniel 3. - 9. A mluvíce, řekli Nabuchodonozorovi králi: Králi, na věky buď živ.
Daniel 3. - 10. Ty králi, vynesls výpověd, aby každý člověk, kterýž by slyšel zvuk trouby, píšťalky, citary, huslí, loutny, zpívání a všelijaké muziky, padl a klaněl se obrazu zlatému,
Daniel 3. - 11. A kdož by nepadl a neklaněl se, aby uvržen byl do prostřed peci ohnivé rozpálené.
Daniel 3. - 12. Našli se pak někteří Židé, kteréž jsi představil krajině Babylonské, totiž Sidrach, Mizach a Abdenágo, kteřížto muži nedbali na tvé, ó králi, nařízení. Bohů tvých nectí, a obrazu zlatému, kterýž jsi postavil, se neklanějí.
Daniel 3. - 13. Tedy Naduchodonozor v hněvě a v prchlivosti rozkázal přivésti Sidracha, Mizacha a Abdenágo. I přivedeni jsou muži ti před krále.
Daniel 3. - 14. I mluvil Nabuchodonozor a řekl jim: Zoumyslně-li, Sidrachu, Mizachu a Abdenágo, bohů mých nectíte, a obrazu zlatému, kterýž jsem postavil, se neklaníte?
Daniel 3. - 15. Protož nyní, jste-liž hotovi, abyste hned, jakž uslyšíte zvuk trouby, píšťalky, citary, huslí, loutny, zpívání a všelijaké muziky, padli a klaněli se obrazu tomu, kterýž jsem učinil? Pakli se klaněti nebudete, té hodiny uvrženi budete do prostřed peci ohnivé rozpálené, a který jest ten Bůh, ješto by vás vytrhl z ruky mé?
Daniel 3. - 16. Odpověděli Sidrach, Mizach a Abdenágo, a řekli králi: My se nestaráme o to, ó Nabuchodonozoře, co bychom měli odpovědíti tobě.
Daniel 3. - 17. Nebo aj, buďto že Bůh, jehož my ctíme, (kterýž mocen jest vytrhnouti nás z peci ohnivé rozpálené, a tak z ruky tvé, ó králi), vytrhne nás.
Daniel 3. - 18. Buď že nevytrhne, známo buď tobě, ó králi, žeť bohů tvých ctíti a obrazu zlatému, kterýž jsi postavil, klaněti se nebudeme.
Daniel 3. - 19. Tedy Nabuchodonozor naplněn jsa prchlivostí, tak že oblíčej tváři jeho se proměnil proti Sidrachovi, Mizachovi a Abdenágovi, a odpovídaje, rozkázal rozpáliti pec sedmkrát více, než obyčej měli ji rozpalovati.
Daniel 3. - 20. A mužům silným, kteříž byli mezi rytíři jeho, rozkázal, aby svížíce Sidracha, Mizacha a Abdenágo, uvrhli do peci ohnivé rozpálené.
Daniel 3. - 21. Tedy svázali muže ty v pláštích jejich, v košilkách jejich, i v kloboucích jejich a v oděvu jejich, a uvrhli je do prostřed peci ohnivé rozpálené.
Daniel 3. - 22. Že pak rozkaz královský náhlý byl, a pec velmi rozpálená, z té příčiny muže ty, kteříž uvrhli Sidracha, Mizacha a Abdenágo, zadusil plamen ohně.
Daniel 3. - 23. Ale ti tři muži, Sidrach, Mizach a Abdenágo, padli do prostřed peci ohnivé rozpálené svázaní.
Daniel 3. - 24. Tedy Nabuchodonozor král zděsil se, a vstal s chvátáním, a promluviv, řekl hejtmanům svým: Zdaliž jsme neuvrhli tří mužů do prostřed peci svázaných? Odpověděli a řekli králi: Pravda jest, králi.
Daniel 3. - 25. On pak odpovídaje, řekl: Aj, vidím čtyři muže rozvázané, procházející se u prostřed ohně, a není žádného porušení při nich, a čtvrtý na pohledění podobný jest synu Božímu.
Daniel 3. - 26. A přistoupiv Nabuchodonozor k čelisti peci ohnivé rozpálené, mluvil a řekl: Sidrachu, Mizachu a Abdenágo, služebníci Boha nejvyššího, vyjděte a poďte sem. I vyšli Sidrach, Mizach a Abdenágo z prostředku ohně.
Daniel 3. - 27. Shromáždivše se pak knížata, vývodové a vůdcové a hejtmané královští, hleděli na ty muže, an žádné moci neměl oheň při tělích jejich, ani vlas hlavy jejich nepřiškvrkl, ani plášťové jejich se nezměnili, aniž co ohněm páchli.
Daniel 3. - 28. I mluvil Nabuchodonozor a řekl: Požehnaný Bůh jejich, totiž Sidrachův, Mizachův a Abdenágův, kterýž poslal anděla svého, a vytrhl služebníky své, kteříž doufali v něho, až i rozkazu královského neuposlechli, ale těla svá vydali, aby nesloužili a neklaněli se žádnému bohu, kromě Bohu svému.
Daniel 3. - 29. A protož toto já přikazuji, aby každý ze všelikého lidu, národu a jazyku, kdož by koli co rouhavého řekl proti Bohu Sidrachovu, Mizachovu a Abdenágovu, na kusy rozsekán byl, a dům jeho v záchod obrácen, proto že není Boha jiného, kterýž by mohl vytrhovati, jako tento.
Daniel 3. - 30. Tedy zvelebil zase král Sidracha, Mizacha a Abdenága v krajině Babylonské.
Daniel 3. - 31. Nabuchodonozor král všechněm lidem, národům i jazykům, kteříž bydlí na vší zemi: Pokoj váš rozmnožen buď.
Daniel 3. - 32. Znamení a divy, kteréž učinil při mně Bůh nejvyšší, vidělo mi se za slušné, abych vypravoval.
Daniel 3. - 33. Znamení jeho jak veliká jsou, a divové jeho jak mocní jsou, království jeho království věčné, a panování jeho od národu do pronárodu.
Daniel 4. - 1. Já Nabuchodonozor, užívaje pokoje v domě svém, a kveta na palácu svém,
Daniel 4. - 2. Měl jsem sen, kterýž mne zhrozil, a myšlení na ložci svém, a to, což jsem viděl, znepokojilo mne.
Daniel 4. - 3. A protož vyšla ode mne ta výpověd, aby uvedeni byli přede mne mudrci Babylonští, kteříž by mi výklad toho snu oznámili.
Daniel 4. - 4. Tedy předstoupili mudrci, hvězdáři, Kaldejští a hadači. I pověděl jsem jim sen, a však výkladu jeho nemohli mi oznámiti.
Daniel 4. - 5. Až naposledy předstoupil přede mne Daniel, jehož jméno Baltazar, podlé jména boha mého, a v němž jest duch bohů svatých. Jemuž jsem oznámil sen:
Daniel 4. - 6. Baltazaře, kníže mudrců, já vím, že duch bohů svatých jest v tobě, a nic tajného není tobě nesnadného. Vidění snu mého, kterýž jsem měl, i výklad jeho oznam.
Daniel 4. - 7. U vidění pak, kteréž jsem viděl na ložci svém, viděl jsem, a aj, strom u prostřed země, jehož vysokost byla veliká.
Daniel 4. - 8. Veliký byl strom ten a mocný, a výsost jeho dosahovala až k nebi, a patrný byl až do končin vší země.
Daniel 4. - 9. Lístí jeho bylo pěkné, a ovoce jeho hojné, všechněm za pokrm, pod stínem pak jeho byla zvěř polní, a na ratolestech jeho bydlili ptáci nebeští, a z něho potravu měl všeliký živočich.
Daniel 4. - 10. Viděl jsem také u viděních svých na ložci svém, a aj, hlásný a svatý s nebe sstoupiv,
Daniel 4. - 11. Volal ze vší síly, a tak pravil: Podetněte strom ten, a osekejte ratolesti jeho, a otlucte lístí jeho, a rozmecte ovoce jeho; nechať se vzdálí zvěř od něho, a ptáci z ratolestí jeho.
Daniel 4. - 12. A však kmene kořenů jeho v zemi zanechejte, a v poutech železných a ocelivých na trávě polní, aby rosou nebeskou smáčín byl, a díl jeho s zvěří v bylině zemské.
Daniel 4. - 13. Srdce jeho od lidského ať jest rozdílné, a srdce zvířecí nechť jest dáno jemu, ažby sedm let vyplnilo se při něm.
Daniel 4. - 14. Usouzení hlásných a řeč žádosti svatých stane se, ažby k tomu přišlo, aby poznali lidé, že Nejvyšší panuje nad královstvím lidským, a že komuž chce, dává je, a toho, kterýž jest ponížený mezi lidmi, ustanovuje nad ním.
Daniel 4. - 15. Tento sen viděl jsem já Nabuchodonozor král, ty pak, Baltazaře, oznam výklad jeho. Nebo všickni mudrci v království mém nemohli mi výkladu oznámiti, ale ty můžeš, proto že duch bohů svatých jest v tobě.
Daniel 4. - 16. Tedy Daniel, jemuž jméno Baltazar, předěšený stál za jednu hodinu, a myšlení jeho strašila ho. A odpověděv král, řekl: Baltazaře, sen ani výklad jeho nechť nestraší tebe. Odpověděl Baltazar a řekl: Pane můj, sen tento přiď na ty, kteříž tě v nenávisti mají, a výklad jeho na tvé nepřátely.
Daniel 4. - 17. Strom ten, kterýž jsi viděl, veliký a mocný, jehož výsost dosahovala až k nebi, a kterýž patrný byl po vší zemi.
Daniel 4. - 18. A lístí jeho pěkné, a ovoce jeho hojné, a z něhož všickni pokrm měli, pod nímž byla zvěř polní, a na ratolestech jeho bydlili ptáci nebeští,
Daniel 4. - 19. Ty jsi ten, ó králi, kterýž jsi rozšířil se a zmocnil, a velikost tvá vzrostla a vznesla se až k nebi, a panování tvé až do konce země.
Daniel 4. - 20. Že pak viděl král hlásného a svatého sstupujícího s nebe, kterýž řekl: Podetněte strom ten a zkazte jej, a však kmene kořenů jeho v zemi zanechejte, a v okovách železných a ocelivých ať jest na trávě polní, aby rosou nebeskou smáčín byl, a s zvěří polní díl jeho, ažby sedm let vyplnilo se při něm:
Daniel 4. - 21. Tenť jest výklad, ó králi, a ortel Nejvyššího, kterýž vyšel na pána mého krále.
Daniel 4. - 22. Nebo zaženou tě lidé od sebe, a s zvěří polní bude bydlení tvé, a bylinu jako volům tobě jísti dávati budou, a rosou nebeskou smáčín budeš, až se vyplní sedm let při tobě, dokudž bys nepoznal, že panuje Nejvyšší nad královstvím lidským, a že komuž chce, dává je.
Daniel 4. - 23. Že pak řekli, aby zanechán byl kmen kořenů toho stromu, království tvé tobě zůstane, jakž jen poznáš, že nebesa panují.
Daniel 4. - 24. Protož ó králi, přijmi radu mou, a hříchy své spravedlností přetrhuj, a nepravosti své milostivostí k ssouženým, zdaby prodloužen byl pokoj tvůj.
Daniel 4. - 25. Všecko to přišlo na krále Nabuchodonozora.
Daniel 4. - 26. Nebo po dokonání dvanácti měsíců, procházeje se po palácu královském v Babyloně,
Daniel 4. - 27. Mluvil král a řekl: Zdaliž toto není ten Babylon veliký, kterýž jsem já vystavěl mocí síly své, aby byl stolicí království k ozdobě slávy mé?
Daniel 4. - 28. Ještě ta řeč byla v ústech krále, a aj, hlas s nebe přišel: Toběť se praví, Nabuchodonozoře králi, že království odešlo od tebe,
Daniel 4. - 29. Nýbrž tě lidé i z sebe vyvrhou, a s zvěří polní bydliti budeš. Bylinu jako volům tobě jísti dávati budou, ažby sedm let vyplnilo se při tobě, dokudž bys nepoznal, že panuje Nejvyšší nad královstvím lidským, a že komuž chce, dává je.
Daniel 4. - 30. V touž hodinu řeč ta naplnila se při Nabuchodonozorovi. Nebo z spolku lidí vyvržen byl, a bylinu jako vůl jedl, a rosou nebeskou tělo jeho smáčíno bylo, až na něm vlasy zrostly jako peří orličí, a nehty jeho jako pazoury ptačí.
Daniel 4. - 31. Při skonání pak těch dnů já Nabuchodonozor pozdvihl jsem očí svých k nebi, a rozum můj ke mně se zase navrátil. I dobrořečil jsem Nejvyššímu, a živého na věky chválil jsem a oslavoval; nebo panování jeho jest panování věčné, a království jeho od národu do pronárodu.
Daniel 4. - 32. A všickni obyvatelé země jako za nic počteni jsou, a podlé vůle své činí mezi vojskem nebeským i obyvateli země, aniž jest kdo, ješto by mu přes ruku dáti mohl, a říci jemu: Co to děláš?
Daniel 4. - 33. Téhož času rozum můj navrátil se ke mně, a k slávě království mého ozdoba má, i důstojnost má navrátila se ke mně; nadto i hejtmané moji a knížata má hledali mne, a zmocněn jsem v království svém, a velebnost větší jest mi přidána.
Daniel 4. - 34. Nyní tedy já Nabuchodonozor chválím, vyvyšuji a oslavuji krále nebeského, jehož všickni skutkové jsou pravda, a stezky jeho soud, a kterýž chodící v pýše může snižovati.
Daniel 5. - 1. Balsazar král učinil hody veliké tisíci knížatům svým, a před nimi víno pil.
Daniel 5. - 2. A když pil víno Balsazar, rozkázal přinésti nádobí zlaté a stříbrné, kteréž vynesl Nabuchodonozor otec jeho z chrámu Jeruzalémského, aby z něho pili král i knížata jeho, ženy jeho i ženiny jeho.
Daniel 5. - 3. I přineseno jest nádobí zlaté, kteréž vynesli z chrámu domu Božího, kterýž byl v Jeruzalémě, a pili z něho král i knížata jeho, ženy jeho i ženiny jeho.
Daniel 5. - 4. Pili víno, a chválili bohy zlaté a stříbrné, měděné, železné, dřevěné a kamenné.
Daniel 5. - 5. V touž hodinu vyšli prstové ruky lidské, a psali naproti svícnu na stěně paláce královského, a král hleděl na částky ruky, kteráž psala.
Daniel 5. - 6. Tedy jasnost královská změnila se, a myšlení jeho zkormoutila ho, a pasové bedr jeho rozpásali se, i kolena jeho jedno o druhé se tlouklo.
Daniel 5. - 7. A zkřikl král ze vší síly, aby přivedeni byli hvězdáři, Kaldejští a hadači. I mluvil král a řekl mudrcům Babylonským: Kdokoli přečte psání toto, a výklad jeho mi oznámí, šarlatem odín bude, a řetěz zlatý na hrdlo jeho, a třetím v království po mně bude.
Daniel 5. - 8. I předstoupili všickni mudrci královští, ale nemohli písma toho čísti, ani výkladu oznámiti králi.
Daniel 5. - 9. Pročež král Balsazar velmi předěšen byl, a jasnost jeho změnila se na něm, ano i knížata jeho zkormouceni byli.
Daniel 5. - 10. Královna pak, příčinou té věci královské a knížat jeho, do domu těch hodů vešla, a promluvivši královna, řekla: Králi, na věky živ buď. Nechť tě neděsí myšlení tvá, a jasnost tvá nechť se nemění.
Daniel 5. - 11. Jest muž v království tvém, v němž jest duch bohů svatých, v kterémž za dnů otce tvého osvícení, rozumnost a moudrost, jako moudrost bohů, nalezena, jehož král Nabuchodonozor otec tvůj knížetem mudrců, hvězdářů, Kaldejských a hadačů ustanovil, otec tvůj, ó králi,
Daniel 5. - 12. Proto že duch znamenitý, i umění a rozumnost vykládání snů a oznámení pohádek, i rozvázání věcí nesnadných nalezeno při Danielovi, jemuž král jméno dal Baltazar. Nechať nyní zavolán jest Daniel, a oznámíť výklad ten.
Daniel 5. - 13. Tedy přiveden jest Daniel před krále. I mluvil král a řekl Danielovi: Ty-li jsi ten Daniel, jeden z synů zajatých Judských, kteréhož přivedl král otec můj z Judstva?
Daniel 5. - 14. Slyšel jsem zajisté o tobě, že duch bohů svatých jest v tobě, a osvícení i rozumnost a moudrost znamenitá nalezena jest v tobě.
Daniel 5. - 15. A nyní přivedeni jsou přede mne mudrci a hvězdáři, aby mi písmo toto přečtli, a výklad jeho oznámili, a však nemohli výkladu věci té oznámiti.
Daniel 5. - 16. Já pak slyšel jsem o tobě, že můžeš to, což jest nesrozumitelného, vykládati, a což nesnadného, rozvázati. Protož nyní, budeš-li moci písmo to přečísti, a výklad jeho mně oznámiti, v šarlat oblečen budeš, a řetěz zlatý na hrdlo tvé, a třetím v království po mně budeš.
Daniel 5. - 17. Tedy odpověděl Daniel a řekl před králem: Darové tvoji nechť zůstávají tobě, a odplatu svou dej jinému, a však písmo přečtu králi, a výklad oznámím jemu.
Daniel 5. - 18. Ty králi, slyš: Bůh nejvyšší královstvím a důstojností i slávou a okrasou obdařil Nabuchodonozora otce tvého,
Daniel 5. - 19. A pro důstojnost, kterouž ho obdařil, všickni lidé, národové a jazykové třásli a báli se před ním. Kohokoli chtěl, zabil, a kterékoli chtěl, bil, kteréž chtěl, povyšoval, a kteréž chtěl, ponižoval.
Daniel 5. - 20. Když se pak bylo pozdvihlo srdce jeho, a duch jeho zmocnil se v pýše, ssazen byl z stolice království svého, a slávu odjali od něho.
Daniel 5. - 21. Ano i z spolku synů lidských vyvržen byl, a srdce jeho zvířecímu podobné učiněno bylo, a s divokými osly bylo bydlení jeho. Bylinu jako volům dávali jemu jísti, a rosou nebeskou tělo jeho smáčíno bylo, dokudž nepoznal, že panuje Bůh nejvyšší nad královstvím lidským, a že kohož chce, ustanovuje nad ním.
Daniel 5. - 22. Ty také, synu jeho Balsazaře, neponížil jsi srdce svého, ačkolis o tom o všem věděl.
Daniel 5. - 23. Ale pozdvihls se proti Pánu nebes; nebo nádobí domu jeho přinesli před tebe, a ty i knížata tvá, ženy tvé i ženiny tvé pili jste víno z něho. Nadto bohy stříbrné a zlaté, měděné, železné, dřevěné a kamenné, kteříž nevidí, ani slyší, aniž co vědí, chválil jsi, Boha pak, v jehož ruce jest dýchání tvé i všecky cesty tvé, neoslavoval jsi.
Daniel 5. - 24. Protož nyní od něho poslána jest částka ruky této, a písmo to napsáno jest.
Daniel 5. - 25. A totoť jest písmo napsané: Mene, mene, tekel, ufarsin, totiž: Zčetl jsem, zčetl, zvážil a rozděluji.
Daniel 5. - 26. Tento pak jest výklad slov: Mene, zčetl Bůh království tvé, a k konci je přivedl.
Daniel 5. - 27. Tekel, zvážen jsi na váze, a nalezen jsi lehký.
Daniel 5. - 28. Peres, rozděleno jest království tvé, a dáno jest Médským a Perským.
Daniel 5. - 29. Tedy z rozkazu Balsazarova oblékli Daniele v šarlat, a řetěz zlatý dali na hrdlo jeho, a rozhlašovali o něm, že má býti pánem třetím v království.
Daniel 5. - 30. V touž noc zabit jest Balsazar král Kaldejský.
Daniel 5. - 31. Darius pak Médský ujal království v letech okolo šedesáti a dvou.
Daniel 6. - 1. Líbilo se pak Dariovi, aby ustanovil nad královstvím úředníků sto a dvadceti, kteříž by byli po všem království.
Daniel 6. - 2. Nad těmi pak hejtmany tři, z nichžto Daniel přední byl, kterýmž by úředníci onino vydávali počet, aby se králi škoda nedála.
Daniel 6. - 3. Tedy Daniel převyšoval ty hejtmany a úředníky, proto že duch znamenitější v něm byl. Pročež král myslil ustanoviti jej nade vším královstvím.
Daniel 6. - 4. Tedy hejtmané a úředníci hledali příčiny proti Danielovi s strany království, a však žádné příčiny ani vady nemohli najíti; nebo věrný byl, aniž jaký omyl neb vada nalézala se při něm.
Daniel 6. - 5. Protož muži ti řekli: Nenajdeme proti Danielovi tomuto žádné příčiny, jediné leč bychom našli něco proti němu s strany zákona Boha jeho.
Daniel 6. - 6. Tedy hejtmané a úředníci ti shromáždivše se k králi, takto mluvili k němu: Darie králi, na věky buď živ.
Daniel 6. - 7. Uradili se všickni hejtmané království, vývodové, úředníci, správcové a vůdcové, abys ustanovil nařízení královské, a utvrdil zápověd: Kdož by koli vložil žádost na kteréhokoli boha neb člověka do třidcíti dnů, kromě na tebe, králi, aby uvržen byl do jámy lvové.
Daniel 6. - 8. Nyní tedy, ó králi, potvrď zápovědi této, a vydej mandát, kterýž by nemohl změněn býti podlé práva Médského a Perského, kteréž jest neproměnitelné.
Daniel 6. - 9. Pročež král Darius vydal mandát a zápověd.
Daniel 6. - 10. Daniel pak, když se dověděl, že jest vydán mandát, všel do domu svého, kdež otevřená byla okna v pokoji jeho proti Jeruzalému, a třikrát za den klekal na kolena svá, a modlíval se a vyznával se Bohu svému, tak jakož prvé to činíval.
Daniel 6. - 11. Tedy muži ti shromáždivše se a nalezše Daniele, an se modlí a pokorně prosí Boha svého,
Daniel 6. - 12. Tedy přistoupili a mluvili k králi o zápovědi královské: Zdaliž jsi nevydal mandátu, aby každý člověk, kdož by koli něčeho žádal od kterého boha neb člověka až do třidcíti dnů, kromě od tebe, králi, uvržen byl do jámy lvové? Odpověděv král, řekl: Pravéť jest slovo to, podlé práva Médského a Perského, kteréž jest neproměnitelné.
Daniel 6. - 13. Tedy odpovídajíce, řekli králi: Daniel ten, kterýž jest z zajatých synů Judských, nechtěl dbáti na tvé, ó králi, nařízení, ani na mandát tvůj, kterýž jsi vydal, ale třikrát za den modlívá se modlitbou svou.
Daniel 6. - 14. Tedy král, jakž uslyšel tu řeč, velmi se zarmoutil nad tím, a uložil král v mysli své vysvoboditi Daniele, a až do západu slunce usiloval ho vytrhnouti.
Daniel 6. - 15. Ale muži ti shromáždivše se k králi, mluvili jemu: Věz, králi, že jest takové právo u Médských a Perských, aby každá výpověd a nařízení, kteréž by král ustanovil, neproměnitelné bylo.
Daniel 6. - 16. I řekl král, aby přivedli Daniele, a uvrhli jej do jámy lvové. Mluvil pak král a řekl Danielovi: Bůh tvůj, kterémuž sloužíš ustavičně, on vysvobodí tebe.
Daniel 6. - 17. A přinesen jest kámen jeden, a položen na díru té jámy, a zapečetil ji král prstenem svým a prsteny knížat svých, aby nebyl změněn ortel při Danielovi.
Daniel 6. - 18. I odšel král na palác svůj, a šel ležeti, nic nejeda, a ničímž se obveseliti nedal, tak že i sen jeho vzdálen byl od něho.
Daniel 6. - 19. Tedy král hned ráno vstav na úsvitě, s chvátáním šel k jámě lvové.
Daniel 6. - 20. A jakž se přiblížil k jámě, hlasem žalostným zavolal na Daniele, a promluviv král, řekl Danielovi: Danieli, služebníče Boha živého, Bůh tvůj, kterémuž ty sloužíš ustavičně, mohl-liž tě vysvoboditi od lvů?
Daniel 6. - 21. Tedy Daniel mluvil s králem, řka: Králi, na věky buď živ.
Daniel 6. - 22. Bůh můj poslal anděla svého, kterýž zavřel ústa lvů, aby mi neuškodili; nebo před ním nevina nalezena jest při mně, nýbrž ani proti tobě, králi, nic zlého jsem neučinil.
Daniel 6. - 23. Tedy král velmi se z toho zradoval, a rozkázal Daniele vytáhnouti z jámy. I vytažen byl Daniel z jámy, a žádného úrazu není nalezeno na něm; nebo věřil v Boha svého.
Daniel 6. - 24. I rozkázal král, aby přivedeni byli muži ti, kteříž osočili Daniele, a uvrženi jsou do jámy lvové, oni i synové jejich i ženy jejich, a prvé než dopadli dna té jámy, zmocnili se jich lvové, a všecky kosti jejich zetřeli.
Daniel 6. - 25. Tedy Darius král napsal všechněm lidem, národům a jazykům, kteříž bydlili po vší zemi: Pokoj váš rozmnožen buď.
Daniel 6. - 26. Ode mne vyšlo nařízení toto, aby na všem panství království mého třásli a báli se před Bohem Danielovým; nebo on jest Bůh živý a zůstávající na věky, a království jeho nebude zrušeno, ani panování jeho až do konce.
Daniel 6. - 27. Vysvobozuje a vytrhuje, a činí znamení a divy na nebi i na zemi, kterýž vysvobodil Daniele z moci lvů.
Daniel 6. - 28. Danielovi pak šťastně se vedlo v království Dariovu, a v království Cýra Perského.
Daniel 7. - 1. Léta prvního Balsazara krále Babylonského Daniel měl sen a vidění svá na ložci svém, i napsal ten sen krátkými slovy.
Daniel 7. - 2. Mluvil Daniel a řekl? Viděl jsem u vidění svém v noci, a aj, čtyři větrové nebeští bojovali na moři velikém.
Daniel 7. - 3. A čtyři šelmy veliké vystupovaly z moře, jedna od druhé rozdílná.
Daniel 7. - 4. První podobná lvu, a křídla orličí měla. Hleděl jsem, až vytrhána byla křídla její, jimiž se vznášela od země, tak že na nohách jako člověk státi musila, a srdce lidské dáno jest jí.
Daniel 7. - 5. A aj, jiná šelma druhá podobná nedvědu, kteráž panství jedno vyzdvihla, a tři žebra v ústech jejích, mezi zuby jejími, a tak mluveno bylo k ní: Vstaň, nažer se hojně masa.
Daniel 7. - 6. Potom jsem viděl, a aj, jiná podobná pardovi, kteráž měla čtyři křídla ptačí na hřbetě svém, a čtyřhlavá byla šelma ta, jíž moc dána byla.
Daniel 7. - 7. Potom viděl jsem u viděních nočních, a aj, šelma čtvrtá strašlivá a hrozná a velmi silná, mající zuby železné veliké, kteráž zžírala a potírala, ostatek pak nohama svýma pošlapávala; a ta byla rozdílná ode všech šelm, kteréž byly před ní, a měla rohů deset.
Daniel 7. - 8. Pilně jsem šetřil těch rohů, a hle, roh poslední malý vyrostal mezi nimi, a tři z těch rohů prvních vyvráceni jsou před ním; a aj, oči podobné očím lidským v rohu tom, a ústa mluvící pyšně.
Daniel 7. - 9. Hleděl jsem, až trůnové ti svrženi byli, a Starý dnů posadil se, jehož roucho jako sníh bílé, a vlasové hlavy jeho jako vlna čistá, trůn jako jiskry ohně, kola jeho jako oheň hořící.
Daniel 7. - 10. Potok ohnivý tekl a vycházel od něho, tisícové tisíců sloužili jemu, a desetkrát tisíckrát sto tisíců stálo před ním; soud zasedl, a knihy otevříny byly.
Daniel 7. - 11. Patřil jsem tehdáž, hned jakž se začal zvuk té řeči pyšné, kterouž roh mluvil; patřil jsem, dokudž ta šelma nebyla zabita, a vyhlazeno tělo její, a dáno k spálení ohni.
Daniel 7. - 12. A i ostatkům šelm odjali panství; nebo dlouhost života jim odměřena byla až do času, a to uloženého času.
Daniel 7. - 13. Viděl jsem u vidění nočním, a aj, s oblaky nebeskými podobný Synu člověka přicházel; potom až k Starému dnů přišel, a před něj postaven byl.
Daniel 7. - 14. I dáno jest jemu panství a sláva i království, aby všickni lidé, národové a jazykové sloužili jemu; jehož panství jest panství věčné, kteréž nepomíjí, a království jeho, kteréž se neruší.
Daniel 7. - 15. I zhrozil se duch můj ve mně Danielovi u prostřed těla, a vidění má předěsila mne.
Daniel 7. - 16. Tedy přistoupil jsem k jednomu z přístojících, a ptal jsem se ho na jistotu vší té věci. I pověděl mi, a výklad řečí mi oznámil:
Daniel 7. - 17. Ty šelmy veliké, kteréž jsou čtyry, jsou čtyři králové, kteříž povstanou z země,
Daniel 7. - 18. A ujmou království svatých výsostí, kteříž obdržeti mají království až na věky, a až na věky věků.
Daniel 7. - 19. Tedy žádostiv jsem byl zprávy o šelmě čtvrté, kteráž rozdílná byla ode všech jiných, hrozná velmi; zubové její železní, a pazoury její ocelivé, kteráž zžírala, potírala, ostatek pak nohama svýma pošlapávala.
Daniel 7. - 20. Tolikéž o rozích desíti, kteříž byli na hlavě její, a o posledním, kterýž vyrostl, a před ním spadli tři; o tom rohu, pravím, kterýž měl oči a ústa mluvící pyšně, a byl na pohledění větší než jiní.
Daniel 7. - 21. Viděl jsem, an roh ten válku vedl s svatými, a přemáhal je,
Daniel 7. - 22. Až přišel Starý dnů, a oddán jest soud svatým výsostí, a čas přišel, aby to království svatí obdrželi.
Daniel 7. - 23. Řekl takto: Šelma čtvrtá znamená království čtvrté na zemi, kteréž rozdílné bude ode všech království, a zžíře všecku zemi, a zmlátí ji a potře ji.
Daniel 7. - 24. Rohů pak deset znamená, že z království toho deset králů povstane, a poslední povstane po nich, kterýž bude rozdílný od prvních, a poníží tří králů.
Daniel 7. - 25. A slova proti Nejvyššímu mluviti bude, a svaté výsostí potře; nadto pomýšleti bude, aby proměnil časy i práva, když vydáni budou v ruku jeho, až do času a časů, i do částky časů.
Daniel 7. - 26. V tom bude soud osazen, a panství jeho odejmou, vypléní a vyhladí je docela.
Daniel 7. - 27. Království pak i panství, a důstojnost královská pode vším nebem dána bude lidu svatých výsostí; jehož království bude království věčné, a všickni páni jemu sloužiti a jeho poslouchati budou.
Daniel 7. - 28. Až potud konec té řeči. Mne pak Daniele myšlení má velice zkormoutila, a krása má proměnila se při mně, slovo však toto v srdci svém zachoval jsem.
Daniel 8. - 1. Léta třetího kralování Balsazara krále ukázalo mi se vidění, mně Danielovi po onom, kteréž se mi ukázalo na počátku.
Daniel 8. - 2. I viděl jsem u vidění, (tehdáž pak, když jsem viděl, byl jsem v Susan, na hradě, kterýž jest v krajině Elam), viděl jsem, pravím, byv u potoka Ulai.
Daniel 8. - 3. A pozdvih očí svých, viděl jsem, a aj, u toho potoka stál skopec jeden, kterýž měl dva rohy. A ti dva rohové byli vysocí, a však jeden vyšší než druhý, ale ten vyšší zrostl posléze.
Daniel 8. - 4. Viděl jsem skopce toho, an trkal k západu, půlnoci a poledni, jemuž žádná šelma odolati nemohla, aniž kdo co mohl vytrhnouti z moci jeho; pročež činil podlé vůle své, a to věci veliké.
Daniel 8. - 5. A když jsem to rozvažoval, aj, kozel přicházel od západu na svrchek vší země, a žádný se ho nedotýkal na zemi, a ten kozel měl roh znamenitý mezi očima svýma.
Daniel 8. - 6. A přišel až k tomu skopci majícímu dva rohy, kteréhož jsem byl viděl stojícího u potoka, a přiběhl k němu v prchlivosti síly své.
Daniel 8. - 7. Viděl jsem také, an dotřel na toho skopce, a rozlítiv se proti němu, udeřil jej, tak že zlámal oba rohy jeho, a nebylo síly v skopci k odpírání jemu. A poraziv ho na zemi, pošlapal jej, aniž byl, kdo by vytrhl skopce z moci jeho.
Daniel 8. - 8. Kozel pak velikým učiněn jest velmi. A když se ssilil, zlámal se roh ten veliký, i zrostli znamenití čtyři místo něho, na čtyři strany světa.
Daniel 8. - 9. Z těch pak jednoho vyšel roh jeden maličký, a zrostl velmi ku poledni a východu, a k zemi Judské.
Daniel 8. - 10. A zpjal se až k vojsku nebeskému, a svrhl na zemi některé z vojska toho i z hvězd, a pošlapal je.
Daniel 8. - 11. Anobrž až k vojska toho knížeti zpjal se, nebo od něho zastavena byla ustavičná obět, a zavržen příbytek svatyně Boží,
Daniel 8. - 12. Tak že vojsko to vydáno v převrácenost proti ustavičné oběti, a povrhlo pravdu na zemi, a což činilo, šťastně mu se dařilo.
Daniel 8. - 13. Tedy slyšel jsem jednoho svatého mluvícího, a řekl ten svatý tomu, kterýž tajné věci v počtu maje, mluví: Dokudž toto vidění o oběti ustavičné, a převrácenost na zpuštění přivodící trvati bude, a svaté služby vydávány budou i vojsko v pošlapání?
Daniel 8. - 14. A řekli mi: Až do dvou tisíc a tří set večerů a jiter, a přijdou k obnovení svému svaté služby.
Daniel 8. - 15. Stalo se pak, že když jsem já Daniel hleděl na to vidění, a ptal jsem se na rozum jeho, aj, postavil se podlé mne na pohledění jako muž.
Daniel 8. - 16. Slyšel jsem také hlas lidský mezi Ulaiem, kterýžto zavolav, řekl: Gabrieli, vylož tomuto vidění to.
Daniel 8. - 17. I přišel ke mně, kdež jsem stál, a když přišel, zhrozil jsem se, a padl jsem na tvář svou. I řekl ke mně: Pozoruj, synu člověčí; nebo v času uloženém vidění toto se naplní.
Daniel 8. - 18. Když pak on mluvil se mnou, usnul jsem tvrdě, leže tváří svou na zemi. I dotekl se mne, a postavil mne tu, kdež jsem byl stál,
Daniel 8. - 19. A řekl: Aj, já oznámím tobě to, což se díti bude až do vykonání hněvu toho; nebo v uloženém času konec bude.
Daniel 8. - 20. Skopec ten, kteréhož jsi viděl, an měl dva rohy, jsou králové Médský a Perský.
Daniel 8. - 21. Kozel pak ten chlupatý jest král Řecký, a roh ten veliký, kterýž jest mezi očima jeho, jest král první.
Daniel 8. - 22. Že pak zlámán jest, a povstali čtyři místo něho, čtvero království z svého národu povstane, ale ne s takovou silou.
Daniel 8. - 23. Při dokonání pak království jejich, když na vrch vzejdou nešlechetníci, povstane král nestydatý a chytrý.
Daniel 8. - 24. Jehož síla zmocní se, ačkoli ne jeho silou, tak že ku podivení hubiti bude, a šťastně se mu povede, až i vše vykoná; nebo hubiti bude silné i lid svatý.
Daniel 8. - 25. A obmyslností svou šťastně svede lest v předsevzetí svém, a v srdci svém zvelebí sebe, a v čas pokoje zhubí mnohé; nadto i proti knížeti knížat se postaví, a však bez rukou potřín bude.
Daniel 8. - 26. Vidění pak to večerní a jitřní, o němž povědíno, jest jistá pravda; pročež ty zavři to vidění, nebo jest mnohých dnů.
Daniel 8. - 27. Tedy já Daniel zchuravěl jsem, a nemocen jsem byl několik dnů. Potom povstav, konal jsem povinnost od krále poručenou, byv předěšen nad tím viděním, čehož však žádný na mně neseznal.
Daniel 9. - 1. Léta prvního Daria syna Asverova z semene Médského, kteréhož učiněn jest králem v království Kaldejském,
Daniel 9. - 2. Léta prvního kralování jeho já Daniel porozuměl jsem z knih počtu let, o nichž se stalo slovo Hospodinovo k Jeremiášovi proroku, že se vyplní zpuštění Jeruzaléma sedmdesátého léta.
Daniel 9. - 3. A obrátil jsem tvář svou ku Pánu Bohu, hledaje ho modlitbou a pokornými prosbami, v postu, v žíni a popele.
Daniel 9. - 4. I modlil jsem se Hospodinu Bohu svému, a vyznávaje se, řekl jsem: Prosím , Pane Bože silný, veliký a všeliké cti hodný, ostříhající smlouvy a dobrotivosti k těm, kteříž tě milují, a ostříhají přikázaní tvých.
Daniel 9. - 5. Zhřešiliť jsme a převráceně jsme činili, bezbožnost jsme páchali, a protivili jsme se, a odvrátili od přikázaní tvých a soudů tvých.
Daniel 9. - 6. Aniž jsme poslouchali služebníků tvých proroků, kteříž mluvívali ve jménu tvém králům našim, knížatům našim a otcům našim, i všemu lidu země.
Daniel 9. - 7. Toběť, ó Pane, přísluší spravedlnost, nám pak zahanbení tváři, jakž se to děje nyní mužům Judským a obyvatelům Jeruzalémským, a všechněm Izraelským, blízkým i dalekým, ve všech zemích, kamž jsi je zahnal pro přestoupení jejich, jímž přestupovali proti tobě.
Daniel 9. - 8. Námť, ó Hospodine, sluší zahanbení tváři, králům našim, knížatům našim a otcům našim, neboť jsme zhřešili proti tobě,
Daniel 9. - 9. Pánu Bohu pak našemu milosrdenství a slitování, poněvadž jsme se protivili jemu,
Daniel 9. - 10. A neposlouchali jsme hlasu Hospodina Boha našeho, abychom chodili v naučeních jeho, kteréž předkládal před oči naše skrze služebníky své proroky.
Daniel 9. - 11. Nýbrž všickni Izraelští přestoupili zákon tvůj a odvrátili se, aby neposlouchali hlasu tvého; protož vylito jest na nás to prokletí a klatba, kteráž jest zapsána v zákoně Mojžíše služebníka Božího, nebo jsme zhřešili proti němu.
Daniel 9. - 12. Pročež splnil slovo své, kteréž mluvil proti nám a proti soudcům našim, kteříž nás soudili, a uvedl na nás toto zlé veliké, jehož se nestalo pode vším nebem, jakéž se stalo v Jeruzalémě.
Daniel 9. - 13. Tak jakž zapsáno jest v zákoně Mojžíšově, všecko to zlé přišlo na nás, a však ani tak jsme se nekořili před tváří hněvivou Hospodina Boha našeho, abychom se odvrátili od nepravostí svých, a šetřili pravdy jeho.
Daniel 9. - 14. Protož neobmeškal Hospodin s tím zlým, ale uvedl je na nás; nebo spravedlivý jest Hospodin Bůh náš ve všech skutcích svých, kteréž činí, jehož hlasu poslušni jsme nebyli.
Daniel 9. - 15. Nyní však, ó Pane Bože náš, kterýž jsi vyvedl lid svůj z země Egyptské rukou silnou, a způsobils sobě jméno, jakéž jest dnešního dne, zhřešili jsme, bezbožně jsme činili.
Daniel 9. - 16. Ó Pane, podlé vší tvé dobrotivosti nechť se, prosím, odvrátí hněv tvůj a prchlivost tvá od města tvého Jeruzaléma, hory svatosti tvé; nebo pro hříchy naše a pro nepravosti otců našich Jeruzalém a lid tvůj v pohanění jest u všech, kteříž jsou vůkol nás.
Daniel 9. - 17. Nyní tedy, ó Bože náš, vyslyš modlitbu služebníka svého, a pokorné prosby jeho, a zasvěť tvář svou nad svatyní svou spuštěnou, pro Pána.
Daniel 9. - 18. Nakloň, Bože můj, ucha svého a slyš, otevři oči své a viz zpuštění naše i města, kteréž jest nazváno od jména tvého; nebo ne pro nějaké naše spravedlnosti padajíce, pokorně prosíme tebe, ale pro milosrdenství tvá mnohá.
Daniel 9. - 19. Vyslyšiž, ó Pane, Pane, odpusť, Pane, pozoruj a učiň; neprodlévejž pro sebe samého, můj Bože, nebo od jména tvého nazváno jest město toto i lid tvůj.
Daniel 9. - 20. Ještě jsem mluvil a modlil se, a vyznával hřích svůj i hřích lidu svého Izraelského, a padna, pokorně jsem se modlil před tváří Hospodina Boha svého, za horu svatosti Boha svého,
Daniel 9. - 21. Ještě, pravím, mluvil jsem při modlitbě, a muž ten Gabriel, kteréhož jsem viděl v tom vidění na počátku, rychle přiletěv, dotekl se mne v čas oběti večerní.
Daniel 9. - 22. A slouže mi k srozumění, mluvil se mnou a řekl: Danieli, nyní jsem vyšel, abych tě naučil vyrozumívati tajemstvím.
Daniel 9. - 23. Při počátku pokorných proseb tvých vyšlo slovo, a já jsem přišel, aťbych je oznámil, nebo jsi velmi milý; pročež pozoruj slova toho, a rozuměj vidění tomu.
Daniel 9. - 24. Sedmdesáte téhodnů odečteno jest lidu tvému a městu svatému tvému k zabránění převrácenosti a k zapečetění hříchů, i vyčištění nepravosti a k přivedení spravedlnosti věčné, a k zapečetění vidění i proroctví, a ku pomazání Svatého svatých.
Daniel 9. - 25. Věziž tedy a rozuměj, že od vyjití výpovědi o navrácení a o vystavení Jeruzaléma až do Mesiáše vývody bude téhodnů sedm, potom téhodnů šedesáte dva, když již zase vzdělána bude ulice a příkopa, a ti časové budou přenesnadní.
Daniel 9. - 26. Po téhodnech pak těch šedesáti a dvou zabit bude Mesiáš, však jemu to nic neuškodí; nýbrž to město i tu svatyni zkazí, i lid ten svůj budoucí, tak že skončení jeho bude hrozné, ano i do vykonání boje bude boj stálý všelijak do vyplénění.
Daniel 9. - 27. Utvrdí však smlouvu mnohým v téhodni posledním, u prostřed pak toho téhodne učiní konec oběti zápalné i oběti suché; a skrze vojsko ohavné, až do posledního a uloženého poplénění hubící, na popléněné vylito bude zpuštění.
Daniel 10. - 1. Léta třetího Cýra krále Perského, zjeveno bylo slovo Danielovi, kterýž sloul jménem Baltazar, a pravé bylo slovo to, i uložený čas dlouhý, a rozum toho slova i smysl zjeven jemu u vidění.
Daniel 10. - 2. V těch dnech já Daniel kvílil jsem za tři téhodny dnů.
Daniel 10. - 3. Pokrmu pochotného jsem nejedl, ani maso ani víno nevešlo do úst mých, aniž jsem se mastí mazal, až se vyplnili dnové tří téhodnů.
Daniel 10. - 4. Dne pak dvadcátého čtvrtého měsíce prvního, když jsem byl na břehu řeky veliké, to jest Hiddekel.
Daniel 10. - 5. Pozdvih očí svých, viděl jsem, a aj, muž jeden oděný v roucho lněné, a bedra jeho přepásaná byla zlatem ryzím z Ufaz.
Daniel 10. - 6. Tělo pak jeho jako tarsis, a oblíčej jeho na pohledění jako blesk, a oči jeho podobné pochodním hořícím, a ramena jeho i nohy jeho na pohledění jako měď vypulerovaná, a zvuk slov jeho podobný zvuku množství.
Daniel 10. - 7. Viděl jsem pak já Daniel sám vidění to, ale muži ti, kteříž se mnou byli, neviděli toho vidění, než hrůza veliká připadla na ně, až i utekli, aby se skryli.
Daniel 10. - 8. Pročež já zůstal jsem sám, a viděl jsem vidění to veliké, ale nezůstalo i ve mně síly, a krása má změnila se, a porušila na mně, aniž jsem mohl zadržeti síly.
Daniel 10. - 9. Tedy slyšel jsem zvuk slov jeho, a uslyšav zvuk slov jeho, usnul jsem tvrdě na tváři své, na tváři své na zemi.
Daniel 10. - 10. V tom aj, ruka dotkla se mne, a pozdvihla mne na kolena má a na dlaně rukou mých.
Daniel 10. - 11. I řekl mi: Danieli, muži velmi milý, pozoruj slov, kteráž já mluviti budu tobě, a stůj na místě svém, nebo nyní poslán jsem k tobě. A když promluvil ke mně slovo to, stál jsem, třesa se.
Daniel 10. - 12. Pročež řekl mi: Nebojž se, Danieli; nebo od prvního dne, jakž jsi přiložil srdce své, abys rozuměl, a trápil se před Bohem svým, vyslyšána jsou slova tvá, a já přišel jsem příčinou slov tvých.
Daniel 10. - 13. Ale kníže království Perského postavovalo se proti mně za jedenmecítma dnů, až aj, Michal, jeden přední z knížat, přišel mi na pomoc; protož jsem já zůstával tam při králích Perských.
Daniel 10. - 14. Již pak přišel jsem, aťbych oznámil, co potkati má lid tvůj v potomních dnech; nebo ještě vidění bude o těch dnech.
Daniel 10. - 15. A když mluvil ke mně ta slova, sklopiv tvář svou k zemi, oněměl jsem.
Daniel 10. - 16. A aj, jako podobnost člověka dotkla se rtů mých, a otevřev ústa svá, mluvil jsem a řekl tomu, kterýž stál naproti mně: Pane můj, příčinou toho vidění obrátili se bolesti mé na mne, a aniž jsem síly zadržeti mohl.
Daniel 10. - 17. Jakž tedy bude moci služebník Pána mého takový mluviti se Pánem mým takovým, poněvadž ve mně od toho času, ve mně, pravím, nezůstalo síly, ani dchnutí nepozůstalo ve mně?
Daniel 10. - 18. Pročež opět dotkl se mne na pohledění jako člověk, a posilnil mne.
Daniel 10. - 19. A řekl: Neboj se, muži velmi milý, pokoj tobě, posilň se, posilň se, pravím. Když pak on mluvil se mnou, posilněn jsa, řekl jsem: Nechť mluví Pán můj, nebo jsi mne posilnil.
Daniel 10. - 20. I řekl: Víš-liž, proč jsem přišel k tobě? Nebo již navrátím se, abych bojoval s knížetem Perským. A já odcházím, a aj, kníže Řecké přitáhne.
Daniel 10. - 21. Ale oznámímť to, což jest zapsáno v psání pravdomluvném; nebo ani jednoho není, ješto by sobě zmužile počínal se mnou v těch věcech, kromě Michala knížete vašeho.
Daniel 11. - 1. A tak já léta prvního Daria Médského postavil jsem se, abych ho zmocňoval a posiloval.
Daniel 11. - 2. Již pak oznámímť pravdu: Aj, ještě tři králové kralovati budou v Perské zemi; potom čtvrtý zbohatne bohatstvím velikým nade všecky, a když se zmocní v bohatství svém, vzbudí všecky proti království Řeckému.
Daniel 11. - 3. I povstane král mocný, kterýž bude míti panství široké, a bude činiti podlé vůle své.
Daniel 11. - 4. Když se pak zmocní, potříno bude království jeho, a rozděleno bude na čtyři strany světa, však ne mezi potomky jeho, aniž bude panství jeho takové, jakéž bylo; nebo vykořeněno bude království jeho, a jiným mimo ně se dostane.
Daniel 11. - 5. Pročež posilní se král polední, ano i jedno z knížat jeho, a mocnější bude nad něho, a panovati bude; panství široké bude panství jeho.
Daniel 11. - 6. Po některých pak letech spřízní se; nebo dcera krále poledního dostane se za krále půlnočního, aby učinila příměří. Ale neobdrží síly ramene, aniž on ostojí s ramenem svým, ale vydána bude ona i ti, kteříž ji přivedou, i syn její, i ten, kterýž ji posilňoval v ty časy.
Daniel 11. - 7. Potom povstane z výstřelku kořenů jejích na místo jeho, kterýž přitáhne s vojskem svým, a udeří na pevnost krále půlnočního, a přičiní se, aby se jich zmocnil.
Daniel 11. - 8. Nadto i bohy jejich s knížaty jejich, s nádobami drahými jejich, stříbrem a zlatem v zajetí zavede do Egypta, a bude bezpečen za mnoho let před králem půlnočním.
Daniel 11. - 9. A tak přijde do království král polední, a navrátí se do země své.
Daniel 11. - 10. Ale synové onoho válčiti budou, a seberou množství vojsk velikých. A nenadále přijda, jako povodeň procházeti bude, a navracuje se, válkou dotírati bude až k jeho pevnostem.
Daniel 11. - 11. Pročež rozdrážděn jsa král polední, vytáhne, a bojovati bude s ním, s králem půlnočním, a sšikuje množství veliké, i bude vydáno množství to v ruku jeho.
Daniel 11. - 12. I pozdvihne se množství to, a povýší se srdce jeho, a ačkoli porazí na tisíce, a však se nezmocní.
Daniel 11. - 13. Potom navrátě se král půlnoční, sšikuje množství větší než prvé, a po dokonání času některých let, nenadále přijde s vojskem velikým a s dostatkem hojným.
Daniel 11. - 14. V těch časích mnozí se postaví proti králi polednímu, ale synové nešlechetní z lidu tvého zhubeni budou, a pro stvrzení vidění tohoto padnou.
Daniel 11. - 15. Nebo přitáhne král půlnoční, a vzdělaje náspy, dobude měst hrazených, tak že ramena poledního neostojí, ani lid vybraný jeho, aniž budou míti síly k odpírání.
Daniel 11. - 16. A přitáhna proti němu, bude činiti podlé vůle své, a nebude žádného, ješto by se postavil proti němu. Postaví se také v zemi Judské, kterouž docela zkazí rukou svou.
Daniel 11. - 17. Potom obrátí tvář svou, aby přitáhna s mocí všeho království svého, a ukazuje se jako by vše upřímě jednal, dovede něčeho. Nebo dá jemu krásnou pannu, aby ho zahubil skrze ni, ale ona nedostojí aniž bude držeti s ním.
Daniel 11. - 18. Zatím obrátí tvář svou k ostrovům, a dobude mnohých, ale vůdce přítrž učiní pohanění jeho, anobrž to hanění jeho na něj obrátí.
Daniel 11. - 19. Pročež obrátí tvář svou k pevnostem země své, ale klesne a padne, i zahyne.
Daniel 11. - 20. I povstane na místo jeho v slávě královské ten, kterýž rozešle výběrčí, ale ten po nemnohých dnech potřín bude, a to ne v hněvě, ani v boji.
Daniel 11. - 21. Na místě tohoto postaví se nevzácný, ačkoli nevloží na něj ozdoby královské, a však přijda pokojně, ujme království skrze úlisnost.
Daniel 11. - 22. A rameny jako povodní zachváceni budou před oblíčejem jeho mnozí, a potříni budou jako i ten vůdce, kterýž s ním smlouvu učinil.
Daniel 11. - 23. Nebo v tovaryšství s ním vejda, prokáže nad ním lest, a přijeda, zmocní se království s malým počtem lidu.
Daniel 11. - 24. Bezpečně také i do nejúrodnějších míst té krajiny vpadne, a činiti bude to, čehož nečinili otcové jeho, ani otcové otců jeho; loupež a kořisti a zboží jim rozdělí, ano i proti pevnostem chytrosti své vymýšleti bude, a to do času.
Daniel 11. - 25. Potom vzbudí sílu svou a srdce své proti králi polednímu s vojskem velikým, s nímž král polední vojensky se potýkati bude, s vojskem velikým a velmi silným, ale neostojí, proto že vymyslí proti němu chytrost.
Daniel 11. - 26. Nebo kteříž jídají pokrm, potrou jej, když vojsko onoho se rozvodní; i padnou, zbiti jsouce mnozí.
Daniel 11. - 27. Tehdáž obou těch králů srdce bude činiti zlé, a za jedním a týmž stolem lež mluviti budou, ale nepodaří se, proto že cíl uložený na jiný ještě čas odložen.
Daniel 11. - 28. A protož navrátí se do země své s zbožím velikým, a srdce jeho bude proti smlouvě svaté. Což učině, navrátí se do země své.
Daniel 11. - 29. V uložený čas navrátě se, potáhne na poledne, ale to nebude podobné prvnímu ani poslednímu.
Daniel 11. - 30. Nebo přijdou proti němu lodí Citejské, pročež bude jej to boleti, tak že opět zlobiti se bude proti smlouvě svaté. Což učině, navrátí se, a srozumění míti bude s těmi, kteříž opustili smlouvu svatou.
Daniel 11. - 31. A vojska veliká podlé něho státi budou, a poškvrní svatyně a pevnosti; odejmou také obět ustavičnou, a postaví ohavnost zpuštění,
Daniel 11. - 32. Tak aby ty, kteříž se bezbožně proti smlouvě chovati budou, v pokrytství posiloval úlisnostmi, lid pak, kterýž zná Boha svého, aby jímali. Což i učiní.
Daniel 11. - 33. Pročež vyučující lid, vyučující mnohé, padati budou od meče a ohně, zajetí a loupeže za mnohé dny.
Daniel 11. - 34. A když padati budou, malou pomoc míti budou; nebo připojí se k nim mnozí pochlebně.
Daniel 11. - 35. Z těch pak, kteříž jiné vyučují, padati budou, aby prubováni a čištěni a bíleni byli až do času jistého; neboť to ještě potrvá až do času uloženého.
Daniel 11. - 36. Král zajisté ten bude činiti podlé vůle své, a pozdvihne se a zvelebí nad každého boha, i proti Bohu nade všemi bohy nejsilnějšímu mluviti bude divné věci; a šťastně se mu povede až do vykonání prchlivosti, ažby se to, což uloženo jest, vykonalo.
Daniel 11. - 37. Ani k bohům otců svých se nenakloní, ani k milování žen, aniž k komu z bohů se nakloní, proto že se nade všecko velebiti bude.
Daniel 11. - 38. A na místě Boha nejsilnějšího ctíti bude boha, kteréhož neznali otcové jeho; ctíti bude zlatem a stříbrem, a kamením drahým a klénoty.
Daniel 11. - 39. A tak dovede toho, že pevnosti Nejsilnějšího budou boha cizího, a kteréž se mu viděti bude, poctí slávou, a způsobí, aby panovali nad mnohými, a zemi rozdělí místo mzdy.
Daniel 11. - 40. Při dokonání pak toho času trkati se s ním bude král polední, ale král půlnoční oboří se na něj s vozy a s jezdci a lodími mnohými, a přitáhna do zemí, jako povodeň projde.
Daniel 11. - 41. Potom přitáhne do země Judské, a mnohé země padnou. Tito pak ujdou ruky jeho, Idumejští a Moábští, a prvotiny synů Ammon.
Daniel 11. - 42. A když ruku svou vztáhne na země, ani země Egyptská nebude moci jeho zniknouti.
Daniel 11. - 43. Nebo opanuje poklady zlata a stříbra, a všecky klénoty Egyptské; Lubimští také a Mouřenínové za ním půjdou.
Daniel 11. - 44. V tom noviny od východu a od půlnoci přestraší jej; pročež vytáhne s prchlivostí velikou, aby hubil a mordoval mnohé.
Daniel 11. - 45. I rozbije stany paláce svého mezi mořemi, na hoře okrasy svatosti; a když přijde k skonání svému, nebude míti žádného spomocníka.
Daniel 12. - 1. Toho času postaví se Michal, kníže veliké, kterýž zastává synů lidu tvého, a bude čas ssoužení, jakéhož nebylo, jakž jest národ, až do toho času; toho, pravím, času vysvobozen bude lid tvůj, kdožkoli nalezen bude zapsaný v knize.
Daniel 12. - 2. Tuť mnozí z těch, kteříž spí v prachu země, procítí, jedni k životu věčnému, druzí pak ku pohanění a ku potupě věčné.
Daniel 12. - 3. Ale ti, kteříž jiné vyučují, stkvíti se budou jako blesk oblohy, a kteříž k spravedlnosti přivozují mnohé, jako hvězdy na věčné věky.
Daniel 12. - 4. Ty pak Danieli, zavři slova tato, a zapečeť knihu tuto až do času jistého. Mnozíť budou pilně zpytovati, a rozmnoženo bude umění.
Daniel 12. - 5. Zatím viděl jsem já Daniel, a aj, jiní dva stáli, jeden z této strany břehu řeky, a druhý z druhé strany břehu též řeky.
Daniel 12. - 6. A řekl muži tomu oblečenému v roucho lněné, kterýž stál nad vodou té řeky: Když bude konec těm divným věcem?
Daniel 12. - 7. I slyšel jsem muže toho oblečeného v roucho lněné, kterýž stál nad vodou té řeky, an zdvihl pravici svou i levici svou k nebi, a přisáhl skrze Živého na věky, že po uloženém času, a uložených časích, i půl času, a když do cela rozptýlí násilí lidu svatého, dokonají se všecky tyto věci.
Daniel 12. - 8. A když jsem já slyše, nerozuměl, řekl jsem: Pane můj, jaký konec bude těch věcí?
Daniel 12. - 9. Tedy řekl: Odejdi, Danieli, nebo zavřína jsou a zapečetěna slova ta až do času jistého.
Daniel 12. - 10. Přečišťováni a bíleni a prubováni budou mnozí; bezbožní zajisté bezbožnost páchati budou, aniž co porozumějí kteří z nich, ale moudří porozumějí.
Daniel 12. - 11. Od toho pak času, v němž odjata bude obět ustavičná, a postavena ohavnost hubící, bude dnů tisíc, dvě stě a devadesát.
Daniel 12. - 12. Blahoslavený, kdož dočeká a přijde ke dnům tisíci, třem stům, třidcíti a pěti.
Daniel 12. - 13. Ty pak odejdi k místu svému, a odpočívati budeš, a zůstaneš v losu svém na skonání dnů.
Ozeáš 1. - 1. Slovo Hospodinovo, kteréž se stalo k Ozeášovi synu Bérovu za dnů Uziáše, Jotama, Achasa, Ezechiáše, králů Judských, a za dnů Jeroboáma syna Joasova, krále Izraelského.
Ozeáš 1. - 2. Když Hospodin začal mluviti k Ozeášovi, řekl Hospodin Ozeášovi: Jdi, pojmi sobě ženu smilnou, a děti z smilstva; nebo nestydatě smilněci tato země, odvrátila se od Hospodina.
Ozeáš 1. - 3. A tak šel a pojal Gomeru, dceru Diblaimskou, kterážto počala a porodila jemu syna.
Ozeáš 1. - 4. Tedy řekl jemu Hospodin: Nazoviž jméno jeho Jezreel; nebo po malém času já vyhledávati budu krve Jezreel na domu Jéhu, a přestati káži království domu toho.
Ozeáš 1. - 5. I stane se v ten den, že polámi lučiště Izraelovo v údolí Jezreel.
Ozeáš 1. - 6. Opět počala znovu a porodila dceru. I řekl jemu: Nazov jméno její Lorucháma; nebo již více neslituji se nad domem Izraelským, abych jim co prominouti měl.
Ozeáš 1. - 7. Ale nad domem Judským se slituji, a vysvobodím je skrze Hospodina Boha jejich; nebo nevysvobodím jich lučištěm a mečem, ani bojem, koňmi neb jezdci.
Ozeáš 1. - 8. Potom ostavivši Loruchámu, opět počala a porodila syna.
Ozeáš 1. - 9. I řekl: Nazov jméno jeho Loammi; nebo vy nejste lid můj, a já také nebudu váš.
Ozeáš 1. - 10. A však bude počet synů Izraelských jako písku mořského, kterýž ani změřen, ani sečten býti nemůže. A stane se, že místo toho, kdež řečeno jim bylo: Nejste vy lid můj, řečeno jim bude: Synové Boha silného a živého jste.
Ozeáš 1. - 11. I budou shromážděni synové Judští a synové Izraelští spolu, a ustanovíce nad sebou hlavu jednu, vyjdou z této země, ačkoli veliký bude den Jezreel.
Ozeáš 2. - 1. Rcete bratřím vašim: Ó lide můj, a sestrám vašim: Ó milosrdenství došlá.
Ozeáš 2. - 2. Odpor veďte proti matce vaší, dokažte, že ona není manželka má, a že já nejsem muž její, leč odvaruje smilství svých od tváři své, a cizoložství svých z prostřed prsí svých,
Ozeáš 2. - 3. Abych jí nesvlékl do naha, a nepostavil jí tak, jakž byla v den narození svého, a učině ji podobnou poušti, a obrátě ji jako v zemi vyprahlou, umořil bych ji žízní.
Ozeáš 2. - 4. Neslitoval bych se ani nad syny jejími, proto že jsou synové z smilstva.
Ozeáš 2. - 5. Nebo smilní matka jejich, hanebnost páše rodička jejich; říká zajisté: Půjdu za frejíři svými, kteříž mi dodávají chleba mého, vody mé, vlny mé, lnu mého, oleje mého i nápojů mých.
Ozeáš 2. - 6. A protož aj, já opletu cestu její trním, a ohradím hradbou, aby stezek svých nalezti nemohla.
Ozeáš 2. - 7. Tehdy běhati bude za frejíři svými, a však nedostihne jich, hledati jich bude, ale nenalezne. I dí: Ej nu, již se navrátím k manželu svému prvnímu, proto že mi lépe tehdáž bylo než nyní.
Ozeáš 2. - 8. Nebo ona nezná toho, že jsem já dával jí obilé, a mest a olej, anobrž rozmnožoval stříbro i zlato, kteréž vynakládají na Bále.
Ozeáš 2. - 9. Protož poberu zase obilé své v čas jeho, i mest svůj v jistý čas jeho, a odejmu jí vlnu svou i len svůj k přiodívání nahoty její,
Ozeáš 2. - 10. A tak v brzce odkryji mrzkost její před očima frejířů jejích, a žádný jí nevytrhne z ruky mé.
Ozeáš 2. - 11. A učiním přítrž vší radosti její, svátkům jejím, novoměsícům jejím i sobotám jejím, a všechněm slavnostem jejím.
Ozeáš 2. - 12. Pohubím také révoví její a fíkoví její, proto že říká: Ty věci jsou mzda má, kterouž mi dali frejíři moji; a obrátím je v les, a sžerou je živočichové polní.
Ozeáš 2. - 13. A budu na ní vyhledávati dnů Bálů,v nichž jim kadí, a ozdoběci se náušnicemi svými a záponami svými, chodí za frejíři svými, na mne se pak zapomíná, praví Hospodin.
Ozeáš 2. - 14. Protož aj, já namluvím ji, když ji uvedu na poušť; nebo mluviti budu k srdci jejímu.
Ozeáš 2. - 15. A dám jí vinice její od téhož místa, i údolé Achor místo dveří naděje, i bude tam zpívati jako za dnů mladosti své, totiž jako tehdáž, když vycházela z země Egyptské.
Ozeáš 2. - 16. I stane se v ten den, dí Hospodin, že volati budeš: Muži můj, a nebudeš mne volati více: Báli můj.
Ozeáš 2. - 17. Nebo vyprázdním jména Bálů z úst tvých, aniž připomínáni budou více v jménu svém.
Ozeáš 2. - 18. A učiním pro tebe smlouvu v ten den s živočichy polními, a s ptactvem nebeským i s zeměplazy, lučiště pak a meč polámi, i válku odejmu z země, a způsobím to, aby bydleli bezpečně.
Ozeáš 2. - 19. I zasnoubím tě sobě na věčnost, zasnoubím tě sobě, pravím, v spravedlnosti a v soudu a v dobrotivosti a v hojném milosrdenství.
Ozeáš 2. - 20. Zasnoubím tě sobě také u víře, abys poznala Hospodina.
Ozeáš 2. - 21. I stane se v ten den, že vyslýchati budu, dí Hospodin, vyslýchati budu nebesa, a ona vyslyší zemi.
Ozeáš 2. - 22. Země pak vyslyší obilé, i mest, i olej, a ty věci vyslyší Jezreele.
Ozeáš 2. - 23. Nebo ji rozseji sobě na zemi, a smiluji se nad Loruchámou, Loammi pak řeknu: Lid můj jsi ty, a on dí: Bože můj.
Ozeáš 3. - 1. Opět řekl mi Hospodin: Ještě jdi, a zamiluj ženu, milou frejíři a cizoložnou, tak jako miluje Hospodin syny Izraelské, ačkoli oni hledí k bohům cizím, a milují kádě vína.
Ozeáš 3. - 2. Tedy zjednal jsem ji sobě z patnácti stříbrných a z půldruhého chomeru ječmene.
Ozeáš 3. - 3. A řekl jsem jí: Za mnoho dnů seď mi, nesmilni, aniž se vdávej za muže, a já také příčinou tvou.
Ozeáš 3. - 4. Nebo za mnohé dny budou synové Izraelští bez krále, bez knížete, bez oběti, bez modly, bez efodu a terafim.
Ozeáš 3. - 5. Potom pak obrátí se synové Izraelští, a hledati budou Hospodina Boha svého i Davida krále svého; a předěšeni jsouce, poběhnou k Hospodinu a k dobrotě jeho v posledních časích.
Ozeáš 4. - 1. Slyšte slovo Hospodinovo, ó synové Izraelští, neboť má rozepři Hospodin s obyvateli země této, proto že není žádné věrnosti, ani žádného milosrdenství, ani žádné známosti Boží v této zemi.
Ozeáš 4. - 2. Proklínání a lži a vraždy, a zlodějství i cizoložství na vrch zrostlo, a vražda vraždu postihá.
Ozeáš 4. - 3. Protož kvíliti bude tato země, a umdlí všecko, což v ní přebývá, živočichové polní i ptactvo nebeské, ano i ryby mořské zhynou.
Ozeáš 4. - 4. A však žádný jim nedomlouvej, aniž jich kdo tresci; nebo lid tvůj podobni jsou těm, kteříž se vadí s knězem.
Ozeáš 4. - 5. Protož ve dne padneš, padne také i prorok s tebou v noci, zahladím i matku tvou.
Ozeáš 4. - 6. Vyhlazen bude lid můj pro neumění. Poněvadž jsi ty pohrdl uměním, i tebou pohrdnu, abys mi kněžství nekonal; a že jsi zapomněl na zákon Boha svého, já také zapomenu se na syny tvé.
Ozeáš 4. - 7. Čím se více rozmohli, tím více hřešili proti mně; slávu jejich v pohanění směním.
Ozeáš 4. - 8. Oběti za hřích lidu mého jedí, protož k nepravosti jejich duše své pozdvihují.
Ozeáš 4. - 9. Pročež stane se jakž lidu tak knězi. Nebo vyhledávati budu na něm cest jeho, a skutky jeho jemu vrátím.
Ozeáš 4. - 10. I budou jísti, a však se nenasytí, smilniti budou, ale nerozmnoží se; nebo nechtějí pozoru míti na Hospodina.
Ozeáš 4. - 11. Smilství a víno a mest odjímá srdce.
Ozeáš 4. - 12. Lid můj dřeva svého se dotazuje, a hůl jeho oznamuje jemu; nebo je duch smilství v blud uvodí, aby smilnili, odcházejíce od Boha svého.
Ozeáš 4. - 13. Na vrších hor obětují, a na pahrbcích kadí, pod doubím a topolím a jilmovím, nebo jest příhodný stín jejich; protož smilní dcery vaše, a nevěsty vaše cizoloží.
Ozeáš 4. - 14. Nevyhledával-liž bych na dcerách vašich, že smilní, a na nevěstách vašich, že cizoloží, že tito s nevěstkami se oddělují, a s ženkami obětují? Anobrž lid, kterýž sobě nesrozumívá, padne.
Ozeáš 4. - 15. Jestliže smilníš ty Izraeli, nechažť nehřeší Juda. Protož nechoďtež do Galgala, aniž vstupujte do Betaven, aniž přisahejte: Živť jest Hospodin.
Ozeáš 4. - 16. Nebo jako jalovice tvrdošijná tvrdošijný jest Izrael, jižť je pásti bude Hospodin jako beránka na prostranně.
Ozeáš 4. - 17. Efraim stovaryšil se s modlami, nechej ho.
Ozeáš 4. - 18. Zpurné je činí nápoj jejich, velice smilní, milují: Dejte. Ochráncové jeho jsou ohyzda.
Ozeáš 4. - 19. Zachvátí je vítr křídly svými, i budou zahanbeni pro své oběti.
Ozeáš 5. - 1. Slyštež to, ó kněží, a pozorujte, dome Izraelský, i dome královský, poslouchejte, nebo proti vám soud tento jest, proto že jste osídlo v Masfa, a sítka rozestřená na vrchu Tábor.
Ozeáš 5. - 2. Nýbrž k zabíjení uchylujíce se, připadají k zemi, ale já ztresci každého z nich.
Ozeáš 5. - 3. Známť já Efraima, a Izrael není ukryt přede mnou; nebo nyní smilníš, Efraime, poškvrňuje se Izrael.
Ozeáš 5. - 4. Nemají se k tomu, aby se obrátili k Bohu svému, proto že duch smilství mezi nimi jest, Hospodina pak znáti nechtějí,
Ozeáš 5. - 5. Tak že hrdost Izraelova svědčí vůči proti němu; protož Izrael i Efraim padnou pro nepravost svou, padne také i Juda s nimi.
Ozeáš 5. - 6. S stády bravů a skotů svých půjdou hledati Hospodina, však nenaleznou; vzdáliltě se od nich.
Ozeáš 5. - 7. Hospodinu se zpronevěřili, nebo syny cizí zplodili; jižť je zžíře měsíc i s jměním jejich.
Ozeáš 5. - 8. Trubte trubou v Gabaa, a na pozoun v Ráma; křičte v Betaven: Po tobě, ó Beniamine.
Ozeáš 5. - 9. Efraim zpuštěn bude v den kázně, v němž po pokoleních Izraelských uvedu v známost pravdu.
Ozeáš 5. - 10. Knížata Judská jsou podobná těm, kteříž přenášejí mezník; vyleji na ně jako vodu prchlivost svou.
Ozeáš 5. - 11. Utištěn jest Efraim, potřín soudem, však sobě libuje choditi za rozkazem.
Ozeáš 5. - 12. Protož i já byl jsem jako mol Efraimovi, a jako hnis domu Judovu.
Ozeáš 5. - 13. Pročež vida Efraim neduh svůj, a Juda nežit svůj, utekl se Efraim k Assurovi, a poslal k králi, kterýž by se o něj zasadil. Ale on nebude moci zhojiti vás, ani uzdraviti vás od nežitů.
Ozeáš 5. - 14. Nebo já jsem jako lítý lev Efraimovi, a jako lvíče domu Judovu; já, já uchvátím a ujdu, vezmu, a žádný nevytrhne.
Ozeáš 5. - 15. Odejda, navrátím se na místo své, až se vinni dadí, a hledati budou tváři mé.
Ozeáš 6. - 1. V úzkosti své ráno hledati mne budou: Poďte, a navraťme se k Hospodinu; nebo on uchvátil a zhojí nás, ubil a uvíže rány naše.
Ozeáš 6. - 2. Obživí nás po dvou dnech, dne třetího vzkřísí nás, a budeme živi před oblíčejem jeho,
Ozeáš 6. - 3. Tak abychom znajíce Hospodina, více poznávati se snažovali; nebo jako jitřní svitání jest vycházení jeho, a přijde nám jako déšť jarní a podzimní na zemi.
Ozeáš 6. - 4. Což mám činiti s tebou, ó Efraime? Což mám činiti s tebou, ó Judo, ano vaše dobrota jest jako oblak ranní, a jako rosa jitřní pomíjející?
Ozeáš 6. - 5. Protož otesával jsem skrze proroky, zbil jsem je řečmi úst svých, aby soudů tvých světlo vzešlo.
Ozeáš 6. - 6. Nebo milosrdenství oblibuji a ne obět, a známost Boha více než zápaly.
Ozeáš 6. - 7. Ale oni smlouvu mou jako lidskou přestoupili, a tu se mi zpronevěřili.
Ozeáš 6. - 8. Galád město činitelů nepravosti, plné šlepějí krvavých.
Ozeáš 6. - 9. Rota pak kněžstva jsou jako lotři, kteříž na někoho čekají na cestě, kudyž se jde do Sichem; nebo zúmyslnou nešlechetnost páší.
Ozeáš 6. - 10. V domě Izraelském vidím hroznou věc: Tam smilstvím Efraimovým poškvrňuje se Izrael.
Ozeáš 6. - 11. Ano i u tebe, ó Judo, vsadil rouby, když jsem já zase vedl zajatý lid svůj.
Ozeáš 7. - 1. Když léčím Izraele, tedy zjevuje se nepravost Efraimova a zlosti Samařské; nebo provodí faleš. Vnitř zlodějství, a vně provozují loupežnictví.
Ozeáš 7. - 2. Aniž na to pomýšlejí v srdci svém, že na všecku nešlechetnost jejich pamatují; již je obkličují skutkové jejich, a před mým oblíčejem jsou.
Ozeáš 7. - 3. Nešlechetností svou obveselují krále, a klamy svými knížata.
Ozeáš 7. - 4. Všickni napořád cizoloží, podobni jsouce peci zanícené od pekaře, kterýž přestává bdíti, jen ažby zadělané těsto zkynulo.
Ozeáš 7. - 5. V den krále našeho k nemoci jej přivodí knížata láhvicí vína; vztahuje ruku svou s posměvači.
Ozeáš 7. - 6. Nebo přiložili k úkladům svým srdce své podobné peci; celou noc spí pekař jejich, v jitře hoří jako plamen ohně.
Ozeáš 7. - 7. Všickni napořád rozpáleni jsou jako pec, a zžírají soudce své; všickni králové jejich padají, aniž kdo z nich volá ke mně.
Ozeáš 7. - 8. Efraim s národy smísil se, Efraim bude chléb podpopelný neobrácený.
Ozeáš 7. - 9. Cizozemci zžírají sílu jeho, ačkoli on toho nezná; i šedinami prokvítaje, však vždy toho nezná.
Ozeáš 7. - 10. A ačkoli pýcha Izraelova svědčí vůči proti němu, však se nenavracují k Hospodinu Bohu svému, aniž ho hledají s tím se vším.
Ozeáš 7. - 11. A Efraim jest jako holubice hloupá bez srdce; k Egyptskému králi volají, k Assyrskému se utíkají.
Ozeáš 7. - 12. Když odejdou, roztáhnu na ně sítku svou, a jako ptactvo nebeské přitrhnu je; kárati je budu tak, jakž slýcháno bylo o tom v shromáždění jejich.
Ozeáš 7. - 13. Běda jim, že jsou poběhli mne. Zpuštění na ně, proto že se mi zpronevěřili, ješto jsem já je vykoupil, ale oni mluvili proti mně lži.
Ozeáš 7. - 14. Aniž volají ke mně z srdce svého, když kvílí na ložcích svých, a když pro obilé a mest shromažďujíce se, obracejí se ke mně,
Ozeáš 7. - 15. Ješto já potrestav, posiloval jsem ramen jejich, ale oni proti mně zlé vymýšlejí.
Ozeáš 7. - 16. Navracujíť se, ale ne k Nejvyššímu, jsou jako lučiště omylné, padají od meče knížata jejich, od rozhněvání jazyka jejich, což jim ku posměchu jest v zemi Egyptské.
Ozeáš 8. - 1. Přičině k ústům svým troubu, rci: Aj, letí jako orlice na dům Hospodinův, proto že přestoupili smlouvu mou, a proti zákonu mému převráceně činili.
Ozeáš 8. - 2. Budouť sic volati: Bože můj, znáť tebe Izrael,
Ozeáš 8. - 3. Ale opustilť jest Izrael dobré, nepřítel jej stihati bude.
Ozeáš 8. - 4. Oniť ustanovují krále, ale beze mne; knížata vyzdvihují, k nimž já se neznám; z stříbra i z zlata svého činí sobě modly k svému zkažení.
Ozeáš 8. - 5. Opustíť je tele tvé, ó Samaří, když se zažhne prchlivost má na ně. Až dokudž nebudou moci ostříhati nevinnosti?
Ozeáš 8. - 6. Však i ono jest od Izraele, řemeslník je udělal, a neníť Bohem; nebo drtiny budou z toho telete Samařského.
Ozeáš 8. - 7. Poněvadž větru rozsívají, takéť vichřici žíti budou; ani stébla žádného míti nebudou; úroda nevydá mouky, a by pak i vydala, cizozemci to sehltí.
Ozeáš 8. - 8. Sehlcen bude Izrael, tudíž budou mezi pohany jako nádoba, v níž není žádné líbosti.
Ozeáš 8. - 9. Proto že se oni utíkají k Assurovi, oslu divokému, kterýž jest toliko sám svůj, a že Efraim sobě najímá milovníky,
Ozeáš 8. - 10. A že posílali dary mezi pohany: protož tudíž je zberu i já, anobrž jižť jsou okusili něčeho pro břímě krále knížat.
Ozeáš 8. - 11. Nebo vzdělal Efraim mnoho oltářů k hřešení, máť oltáře k hřešení.
Ozeáš 8. - 12. Vypsal jsem jemu znamenité věci v zákoně svém, ale neváží sobě rovně jako cizí věci.
Ozeáš 8. - 13. Z obětí darů mých obětují maso a jedí, Hospodin neoblibuje jich. Jižť zpomene na nepravost jejich, a vyhledávati bude hříchy jejich, že se oni do Egypta navracují,
Ozeáš 8. - 14. A že se zapomenul Izrael na Učinitele svého, a nastavěl chrámů, a Juda vzdělal mnoho měst hrazených. Protož pošli oheň na města jeho, a zžíře paláce jeho.
Ozeáš 9. - 1. Neraduj se, Izraeli, s plésáním jako jiní národové, že smilníš, odcházeje od Boha svého, a miluješ mzdu po všech obilnicích.
Ozeáš 9. - 2. Obilnice ani pres nebude jich pásti, a mest pochybí jim.
Ozeáš 9. - 3. Aniž budou bydliti v zemi Hospodinově, ale navrátí se Efraim do Egypta, a v Assyrii věci nečisté jísti budou.
Ozeáš 9. - 4. Nebudou obětovati Hospodinu vína, aniž příjemné jemu bude. Oběti jejich budou jako chléb kvílících, z něhož kdož by koli jedli, poškvrnili by se, protože chléb jejich pro mrtvé jejich nemá přicházeti do domu Hospodinova.
Ozeáš 9. - 5. Co pak činiti budete v den slavnosti, a v den svátku Hospodinova?
Ozeáš 9. - 6. Nebo aj, zahynou skrze poplénění, Egypt zbéře je, a pohřbí je Memfis; nejrozkošnějšími schranami stříbra jejich kopřiva dědičně vládnouti bude, a bodláčí v domích jejich.
Ozeáš 9. - 7. Přijdou dnové navštívení, přijdou dnové odplacení, poznají Izraelští, že ten prorok jest blázen šílený a člověk ničemný, pro množství nepravosti tvé a velikou nenávist tvou.
Ozeáš 9. - 8. Prorok, kterýž stráž drží nad Efraimem spolu s Bohem mým, jest osídlem čihařským na všech cestách svých, nenávist jest v domě Boha jeho.
Ozeáš 9. - 9. Hlubokoť jsou zabředli a porušili se, tak jako za dnů Gabaa; zpomeneť na nepravost jejich, a vyhledávati bude hříchy jejich.
Ozeáš 9. - 10. Jako hrozny na poušti nalezl jsem byl Izraele, jako ranní fíky v prvotinách jejich popatřil jsem na otce vaše; oni odešli za Belfegor, a oddali se té ohavnosti, protož budouť ohavní, tak jakž se jim líbilo.
Ozeáš 9. - 11. Efraim jako pták zaletí, i sláva jejich od narození a od života, nýbrž od početí.
Ozeáš 9. - 12. A byť pak i odchovali syny své, však je zbavím věku zmužilého; nýbrž i jim běda, když já se od nich odvrátím.
Ozeáš 9. - 13. Efraim, jakýž vidím Týr, vštípen jest v obydlí, a však Efraim vyvede k mordéři syny své.
Ozeáš 9. - 14. Dej jim, Hospodine; co bys dal? Dej jim život neplodný a prsy vyschlé.
Ozeáš 9. - 15. Vrch zlosti jejich jest v Galgala, protož i tam jich nenávidím. Pro zlost skutků jejich vyženu je z domu svého, aniž jich více budu milovati; všecka knížata jejich jsou zpurná.
Ozeáš 9. - 16. Bit bude Efraim, kořen jejich uschne, ovoce nepřinesou, a byť pak zplodili, tedy zmořím nejmilejší života jejich.
Ozeáš 9. - 17. Pohrdne jimi Bůh můj, nebo nechtí ho poslouchati, i budou tuláci mezi pohany.
Ozeáš 10. - 1. Izrael jest vinný kmen prázdný, ovoce skládá sobě. Čím více mívá ovoce svého, tím více rozmnožuje oltáře, a čím lepší jest země jeho, tím více vzdělává obrazy.
Ozeáš 10. - 2. Klade díly srdce jejich, pročež vinni jsou. Onť poboří oltáře jejich, popléní obrazy jejich,
Ozeáš 10. - 3. Poněvadž i říkají: Nemáme žádného krále, nýbrž aniž se bojíme Hospodina, a král co by nám učinil?
Ozeáš 10. - 4. Mluví slova, klnouce se lživě, když činí smlouvu, a soud podobný jedu roste na záhonech polí mých.
Ozeáš 10. - 5. Z příčiny jalovic Betavenských děsiti se budou obyvatelé Samařští, když kvíliti bude nad nimi lid jejich i kněží jejich, (kteříž příčinou jejich nyní pléší), proto že sláva jejich zastěhuje se od nich.
Ozeáš 10. - 6. Ano i sám lid do Assyrie zaveden bude v dar králi, kterýž obhájce býti měl; Efraim hanbu ponese, a Izrael styděti se bude za své předsevzetí.
Ozeáš 10. - 7. Vyhlazen bude král Samařský jako pěna na svrchku vody.
Ozeáš 10. - 8. Vypléněny budou také výsosti Avenu, hřích Izraelských, trní a hloží zroste na oltářích jejich. I dějí horám: Přikrejte nás, a pahrbkům: Padněte na nás.
Ozeáš 10. - 9. Ode dnů Gabaa hřešil jsi, Izraeli. Tamť jsou ostáli, nepostihla jich v Gabaa válka proti nešlechetným.
Ozeáš 10. - 10. A protož podlé líbosti své svíži je; nebo sberou se na ně národové k svázání jich, pro dvojí nepravost jejich.
Ozeáš 10. - 11. Nebo Efraim jest jalovička, kteráž byla vyučována; mlatbu miluje, ačkoli jsem já nastupoval na tučný krk její, abych k jízdě užíval Efraima, Juda aby oral, a Jákob vláčil. A říkal jsem:
Ozeáš 10. - 12. Rozsívejte sobě k spravedlnosti, žněte k milosrdenství, ořte sobě ouhor, poněvadž čas jest k hledání Hospodina, ažby přišel a dštil vám spravedlností.
Ozeáš 10. - 13. Ale orali jste bezbožnost, žali jste nepravost, jedli jste ovoce lži; nebo doufáš v cestu svou a ve množství reků svých.
Ozeáš 10. - 14. Protož povstane rozbroj mezi lidem tvým, i každá pevnost tvá zpuštěna bude, tak jako zpustil Salman Bet Arbel v den boje; matky s syny rozrážíny budou.
Ozeáš 10. - 15. Aj, toť vám způsobí Bethel pro přílišnou nešlechetnost vaši; na svitání docela vyhlazen bude král Izraelský.
Ozeáš 11. - 1. Když dítětem byl Izrael, miloval jsem jej, a z Egypta povolal jsem syna svého.
Ozeáš 11. - 2. Volali jich, oni tím více ucházeli před nimi, Bálům obětovali, a rytinám kadili,
Ozeáš 11. - 3. Ješto jsem já na nohy stavěl Efraima, on pak bral je na lokty své; aniž znáti chtěli, že jsem já je uzdravoval.
Ozeáš 11. - 4. Potahoval jsem jich provázky lidskými, provazy milování, a činil jsem jim tak jako ti, kteříž pozdvihují jha na čelistech hovádka, podávaje potravy jemu.
Ozeáš 11. - 5. Nenavrátíť se do země Egyptské, ale Assur bude králem jeho, proto že se nechtěli obrátiti.
Ozeáš 11. - 6. Nadto bude trvati meč v městech jeho, a zkazí závory jeho, a sžíře je pro rady jejich.
Ozeáš 11. - 7. Nebo lid můj ustrnul na odvrácení se ode mne, a ač ho k Nejvyššímu volají, však žádný ho neoslavuje.
Ozeáš 11. - 8. Jakž bych tě vydal, ó Efraime? Jakž bych tě vydal, ó Izraeli? Kterak bych tě položil jako Adamu, podvrátil jako Seboim? Zkormouceno jest ve mně srdce mé, ano i střeva slitování mých pohnula se.
Ozeáš 11. - 9. Nevykonámť prchlivosti hněvu svého, nezkazím více Efraima; nebo jsem já Bůh silný, a ne člověk, u prostřed tebe svatý, aniž přitáhnu na město.
Ozeáš 11. - 10. I půjdou za Hospodinem řvoucím jako lev; on zajisté řváti bude, tak že s strachem přiběhnou synové od moře.
Ozeáš 11. - 11. S strachem poběhnou jako ptactvo z Egypta, a jako holubice z země Assyrské, i osadím je v domích jejich, dí Hospodin.
Ozeáš 11. - 12. Obklíčili mne Efraimští lží, a dům Izraelský lstí, když ještě Juda panoval s Bohem silným, a s svatými věrný byl.
Ozeáš 12. - 1. Efraim se větrem pase, a vítr východní honí, každého dne lež a zhoubu množí; nebo smlouvu s Assurem činí, a masti do Egypta donášejí se.
Ozeáš 12. - 2. I s Judou má soud Hospodin; pročež navštívě Jákoba podlé cest jeho, podlé snažností jeho odplatí jemu.
Ozeáš 12. - 3. V životě za patu držel bratra svého, a silou svou knížetsky se potýkal s Bohem.
Ozeáš 12. - 4. Knížetsky, pravím, potýkal se s andělem, a přemohl; plakal a pokorně ho prosil; v Bethel jej nalezl, a tam s námi mluvil.
Ozeáš 12. - 5. Toť jest Hospodin Bůh zástupů, pamětné jeho jest Hospodin.
Ozeáš 12. - 6. Protož ty k Bohu svému se obrať, milosrdenství a soudu ostříhej, a očekávej na Boha svého ustavičně.
Ozeáš 12. - 7. Kramářem jest, v jehož ruce jsou vážky falešné, rád utiskuje,
Ozeáš 12. - 8. A říká Efraim: Však jsem zbohatl, dobyl jsem sobě zboží; ve všech mých pracech nenajdou mi nepravosti, jenž by hříchem byla.
Ozeáš 12. - 9. Já pak Hospodin jsa Bohem tvým od vyjití z země Egyptské, ještě-liž bych tě seděti nechal v stáncích jako ve dnech svátečních?
Ozeáš 12. - 10. A mluvě skrze proroky, já abych vidění mnoho ukazoval, a skrze proroky podobenství předkládal?
Ozeáš 12. - 11. Zdali toliko v Gálád byla nepravost a marnost? I v Galgala voly obětují, přes to i oltářů jejich jest jako kopců na záhonech polí mých.
Ozeáš 12. - 12. Tamto utekl byl Jákob z krajiny Syrské, kdež sloužil Izrael pro ženu, a pro ženu byl pastýřem;
Ozeáš 12. - 13. Sem pak skrze proroka přivedl Hospodin Izraele z Egypta, též skrze proroka ostříhán jest.
Ozeáš 12. - 14. Vzbudilť Efraim hněv přehořký, a protož krev jeho na něj se vztáhne, a potupu svou vrátí jemu Pán jeho.
Ozeáš 13. - 1. Když mluvíval Efraim, býval strach; vznešený byl v Izraeli, ale prohřešiv při Bálovi, tožť umřel.
Ozeáš 13. - 2. A i nyní ještě předce hřeší. Nebo dělají sobě a slévají z stříbra svého podlé rozumu svého strašidla, ješto všecko to není než dílo řemeslníků, o čemž říkají: Lidé, kteříž obětují, telata ať líbají.
Ozeáš 13. - 3. Protož budou jako oblak ranní a jako rosa jitřní, kteráž odchází, jako plevy vichřicí zachvácené z humna, a jako dým z komínu,
Ozeáš 13. - 4. Ješto já jsem Hospodin Bůh tvůj od vyjití z země Egyptské, a Boha kromě mne nepoznal jsi, aniž jest jiný vysvoboditel kromě mne.
Ozeáš 13. - 5. Jáť jsem tě poznal na poušti v zemi velmi vyprahlé.
Ozeáš 13. - 6. Dobré pastvy měvše, nasyceni jsou, ale když se nasytili, pozdvihlo se srdce jejich, protož zapomenuli na mne.
Ozeáš 13. - 7. Pročež budu jim jako lítý lev, jako pardus vedlé cesty číhati budu.
Ozeáš 13. - 8. Potkám se s nimi jako nedvěd osiřelý, a roztrhám všecko srdce jejich, a sežeru je tam jako lev, jako zvěř divoká roztrhující je.
Ozeáš 13. - 9. Z tebeť jest zhouba tvá, ó Izraeli, ješto ve mně všecka pomoc tvá.
Ozeáš 13. - 10. Kdež jest král tvůj? Kdež jest? Nechť tě zachová ve všech městech tvých. Aneb soudcové tvoji, o nichž jsi řekl: Dej mi krále a knížata?
Ozeáš 13. - 11. Dal jsem tobě krále v hněvě svém, a odjal jsem v prchlivosti své.
Ozeáš 13. - 12. Svázánať jest nepravost Efraimova, schován jest hřích jeho.
Ozeáš 13. - 13. Bolesti rodičky přijdou na něj; jest syn nemoudrý, sic jinak nezůstával by tak dlouho v životě matky.
Ozeáš 13. - 14. Z ruky hrobu vyplatím je, od smrti vykoupím je; budu zhoubcím tvým, ó smrti, budu zkažením tvým, ó hrobe, želení skryto bude od očí mých.
Ozeáš 13. - 15. Nebo on mezi bratřími ovoce ponese, ač prv přijde vítr východní, vítr Hospodinův od pouště vstupující, a vysuší studnice jeho, osuší i vrchoviště jeho; onenno rozchvátá poklad všech nejdražších klénotů.
Ozeáš 13. - 16. Zpuštěna bude Samaří, proto že se protivila Bohu svému; od meče padnou, dítky jejich zrozrážíny budou, a těhotné ženy jejich zroztínány.
Ozeáš 14. - 1. Obratiž se, ó Izraeli, cele k Hospodinu Bohu svému, nebo jsi padl příčinou nepravosti své.
Ozeáš 14. - 2. Vezměte s sebou slova, a obraťte se k Hospodinu, a rcete jemu: Sejmi všelikou nepravost, a dej to, což dobrého jest, a budemeť se odplaceti volky rtů našich.
Ozeáš 14. - 3. Assurť nemůže zachovati nás, na koních nepojedeme, aniž díme více dílu rukou našich: Bůh náš; nebo v tobě smilování nalézá sirotek.
Ozeáš 14. - 4. Uzdravím odvrácení jejich, budu je milovati dobrovolně; nebo odvrácen bude hněv můj od nich.
Ozeáš 14. - 5. Budu jako rosa Izraelovi, zkvetne jako lilium, a hluboce vpustí kořeny své jako Libán.
Ozeáš 14. - 6. Rozloží se ratoléstky jeho, a bude jako oliva okrasa jeho, a vůně jeho jako Libánská.
Ozeáš 14. - 7. Ti, kteříž by seděli pod stínem jeho, navrátí se, oživou jako obilé, a pučiti se budou jako kmen vinný, jehož památka bude jako vína Libánského.
Ozeáš 14. - 8. Efraime, což jest mi již do modl? Já vyslýchati, a patřiti budu na tě; já jsem jako jedle zelenající se, ze mneť ovoce tvé jest.
Ozeáš 14. - 9. Kdo jest moudrý, porozuměj těmto věcem, a rozumný poznej je; nebo přímé jsou cesty Hospodinovy, a spravedliví choditi budou po nich, přestupníci pak na nich padnou.
Jóel 1. - 1. Slovo Hospodinovo, kteréž se stalo k Joelovi synu Petuelovu:
Jóel 1. - 2. Slyšte to starší, a pozorujte všickni obyvatelé této země, stalo-li se to za dnů vašich, aneb za dnů otců vašich?
Jóel 1. - 3. Vypravujte o tom synům svým, a synové vaši synům svým, synové pak jejich rodině potomní.
Jóel 1. - 4. Co pozůstalo po housenkách, snědly kobylky, a co pozůstalo po kobylkách, snědli brouci, co pak pozůstalo po broucích, dojedli chroustové.
Jóel 1. - 5. Prociťte opilci, a plačte a kvělte všickni, kteříž píjíte víno, proto že odtržen jest mest od úst vašich.
Jóel 1. - 6. Nebo přitáhl do země mé národ silný a nesčíslný, jehož zubové zubové lva, a střenovní zubové jeho lvoví.
Jóel 1. - 7. Přivedl vinné kmeny mé v pustinu, a fíkoví mé na zkázu; docela obnažil je a zporážel, zbělely ratolesti jejich.
Jóel 1. - 8. Kvěl jako mladice přepásaná žíní pro muže mladosti své.
Jóel 1. - 9. Odjata jest suchá i mokrá obět z domu Hospodinova, kvílí kněží, služebníci Hospodinovi.
Jóel 1. - 10. Zpustlo pole, kvílí země, proto že pohubeno obilé, vyschl mest, olej zhynul.
Jóel 1. - 11. Stydí se oráči, kvílí vinaři z příčiny pšenice a ječmene; nebo zahynula žeň polní.
Jóel 1. - 12. Vinný kmen usechl, a fík usvadl, strom zrnatých jablek, též i palma i jabloň, všecko dříví polní poschlo, a že odňato potěšení od synů lidských.
Jóel 1. - 13. Přepašte se a kvělte, ó kněží, úpějte přisluhující oltáři, vejděte a léhejte i v noci v žíních, služebníci Boha mého. Nebo nevnáší se do domu Boha vašeho suché ani mokré oběti.
Jóel 1. - 14. Uložte půst, svolejte shromáždění, shromažďte starší i všecky obyvatele země do domu Hospodina Boha vašeho, a volejte k Hospodinu:
Jóel 1. - 15. Ach, nastojte na tento den; nebo blízký jest den Hospodinův, a jako poplénění od Všemohoucího přichází.
Jóel 1. - 16. Ano před očima našima pokrm odjat jest, z domu Boha našeho veselé a plésání.
Jóel 1. - 17. Vyhynulo símě pod hrudami svými, zpustly stodoly, zbořeny jsou obilnice; nebo vyschlo obilé.
Jóel 1. - 18. Aj, jak vzdychá dobytek, svírají se stáda skotů, proto že nemají žádné pastvy, ano i stáda bravů hynou.
Jóel 1. - 19. K toběť, ó Hospodine, volám; nebo oheň sežral pastviska pouště; a plamen popálil všecka dříví polní.
Jóel 1. - 20. Také i zvěř polní všecka lká k tobě, proto že vyschli potokové vod, a oheň sežral pastviska na poušti.
Jóel 2. - 1. Trubte trubou na Sionu, a křičte na hoře svaté mé, nechť se třesou všickni obyvatelé této země, nebo přichází den Hospodinův, nebo blízký jest,
Jóel 2. - 2. Den temnosti a mračna, den oblaku a mrákoty, jako záře jitřní rozprostřená po horách: Lid mnohý a silný, jemuž rovného nebylo od věků, aniž po něm kdy bude až do let národů i pronárodů.
Jóel 2. - 3. Před tváří jeho oheň zžírati bude, a za ním plamen plápolati; před ním země tato jako zahrada Eden, ale po něm bude poušť přehrozná, a aniž bude, což by ušlo před ním.
Jóel 2. - 4. Způsob jeho bude jako způsob koní, a jako jízdní, tak poběhnou.
Jóel 2. - 5. Jako s hřmotem vozů po vrších hor skákati budou, jako hluk plamene ohně zžírajícího strniště, jako lid silný zšikovaný k bitvě.
Jóel 2. - 6. Tváři jeho děsiti se budou lidé, všecky tváře zčernají jako hrnec.
Jóel 2. - 7. Jako rekové poběhnou, jako muži váleční vstoupí na zed, a jeden každý cestou svou půjde, aniž se uchýlí z stezek svých.
Jóel 2. - 8. Jeden druhého nebude tlačiti, každý silnicí svou půjde, a byť i na meč upadli, nebudou raněni.
Jóel 2. - 9. Po městě těkati budou, po zdech běhati, na domy vstupovati, a okny polezou jako zloděj.
Jóel 2. - 10. Před tváří jeho třásti se bude země, pohnou se nebesa, slunce i měsíc se zatmí, a hvězdy potratí blesk svůj.
Jóel 2. - 11. Hospodin pak sám vydá hlas svůj před vojskem svým, proto že velmi veliký bude tábor jeho, proto že silný ten, kdož vykoná slovo jeho. (Nebo veliký bude den Hospodinův a hrozný náramně), i kdož jej bude moci snésti?
Jóel 2. - 12. A protož ještě nyní dí Hospodin: Obraťte se ke mně samému celým srdcem svým, a to s postem a s pláčem i s kvílením.
Jóel 2. - 13. A roztrhněte srdce vaše, a ne roucha vaše, a navraťte se k Hospodinu Bohu vašemu; neboť jest on milostivý a lítostivý, dlouhočekající a hojný v milosrdenství, a kterýž lituje zlého.
Jóel 2. - 14. Kdo ví, neobrátí-li se a nebude-li želeti, a nezůstaví-li po něm požehnání, oběti suché a mokré Hospodinu Bohu vašemu.
Jóel 2. - 15. Trubte trubou na Sionu, uložte půst, svolejte shromáždění.
Jóel 2. - 16. Shromažďte lid, posvěťte shromáždění, shromažďte starce, shromažďte maličké i ty, jenž prsí požívají; nechť vyjde ženich z pokojíka svého a nevěsta z schrany své.
Jóel 2. - 17. Kněží, služebníci Hospodinovi, ať plačí mezi síňcí a oltářem, a řeknou: Odpusť, ó Hospodine, lidu svému, a nevydávej dědictví svého v pohanění, tak aby nad nimi panovati měli pohané. Proč mají říkati mezi národy: Kde jest Bůh jejich?
Jóel 2. - 18. I bude horlivou milostí zažžen Hospodin k zemi své, a slituje se nad lidem svým.
Jóel 2. - 19. A ohlásí se Hospodin, a řekne lidu svému: Aj, já pošli vám obilé, mest a olej, i budete jím nasyceni, aniž vás vydám více v pohanění mezi pohany.
Jóel 2. - 20. Nebo půlnoční vojsko vzdálím od vás, a zaženu je do země vyprahlé a pusté, přední houf jeho k moři východnímu, konec pak jeho k moři nejdalšímu; i vzejde z něho smrad a puch, jakžkoli sobě mocně počíná.
Jóel 2. - 21. Neboj se země, plésej a vesel se; neboť mocně dělati bude Hospodin dílo své.
Jóel 2. - 22. Nebojtež se zvířátka polí mých; neboť se zotaví pastviska na poušti, a stromoví přinese ovoce své, fík i vinný kmen vydadí moc svou.
Jóel 2. - 23. I vy, synové Sionští, plésejte a veselte se v Hospodinu Bohu vašem; nebo vám dá déšť příhodný, a sešle vám déšť hojný, podzimní i jarní, v čas.
Jóel 2. - 24. I budou naplněny stodoly obilím, a oplývati budou presové mstem a olejem.
Jóel 2. - 25. A tak nahradím vám léta, kteráž sežraly kobylky, brouci, chroustové a housenky, vojsko mé veliké, kteréž jsem posílal na vás.
Jóel 2. - 26. Budete zajisté míti co jísti, a nasyceni jsouce, chváliti budete jméno Hospodina Boha svého, kterýž učinil s vámi divné věci, aniž zahanben bude lid můj na věky.
Jóel 2. - 27. A poznáte, že já jsem u prostřed Izraele, a že já Hospodin jsem Bohem vaším, a že není žádného jiného; neboť nebude zahanben lid můj na věky.
Jóel 2. - 28. I stane se potom, že vyleji Ducha svého na všeliké tělo, a budou prorokovati synové vaši i dcery vaše; starci vaši sny mívati budou, mládenci vaši vidění vídati budou.
Jóel 2. - 29. Nýbrž i na služebníky a na služebnice v těch dnech vyleji Ducha svého,
Jóel 2. - 30. A ukáži zázraky na nebi i na zemi, krev a oheň a sloupy dymové.
Jóel 2. - 31. Slunce obrátí se v tmu a měsíc v krev, prvé než přijde den Hospodinův veliký a hrozný,
Jóel 2. - 32. A však stane se, že kdož by koli vzýval jméno Hospodinovo, vysvobozen bude; nebo na hoře Sion a v Jeruzalémě bude vysvobození, jakož pověděl Hospodin, totiž v ostatcích, kterýchž povolá Hospodin.
Jóel 3. - 1. Nebo aj, v těch dnech a v ten čas, když zase přivedu zajatý lid Judský a Jeruzalémský,
Jóel 3. - 2. Shromáždím také všecky národy, a svedu je do údolí Jozafat, abych se tam soudil s nimi o lid svůj a dědictví své, Izraele, jejž rozptýlili mezi pohany a zemi mou rozdělili.
Jóel 3. - 3. Také o lid můj metali los, a dávali mládence za nevěstku, mladice pak prodávali za víno, aby pili.
Jóel 3. - 4. Anobrž, co vy máte proti mně, ó Tyrští a Sidonští, i všecky končiny Filistinské? Zdaliž se mi odplacujete? Jestliže mi se odplacujete, snadněť a vnáhleť i já obrátím odplatu vaši na hlavu vaši,
Jóel 3. - 5. Kteříž stříbro mé i zlato mé béřete, a klénoty mé výborné vnášíte do chrámů svých,
Jóel 3. - 6. A syny Judské i syny Jeruzalémské prodáváte synům Javanovým, aby je pryč zavodili od pomezí jejich.
Jóel 3. - 7. Aj, já vzbudím je z toho místa, kamž jste je prodali, a obrátím odplatu vaši na hlavu vaši.
Jóel 3. - 8. Prodám zajisté syny i dcery vaše v moc synů Judských, i prodadí je Sabejským, do národu dalekého; neboť jest Hospodin mluvil.
Jóel 3. - 9. Provolejte to mezi národy, vyhlaste boj, probuďte reků, nechť přitáhnou, a dadí se najíti všickni muži váleční.
Jóel 3. - 10. Skujte motyky své v meče, a srpy své v oštípy; ten, kterýž jest mdlý, nechť řekne: Udatný jsem.
Jóel 3. - 11. Shromažďte se a přitáhněte všickni národové okolní, a shlukněte se; způsobiž to, ať tam sstoupí, ó Hospodine, rekové tvoji.
Jóel 3. - 12. Probudíť se a přitáhnou národové ti do údolé Jozafat; nebo tam se posadím, abych soudil všecky ty národy okolní.
Jóel 3. - 13. Přičiňte srp, nebo uzralo obilé; poďte, sstupte, nebo plný jest pres, oplývají kádě; mnohá zajisté jest zlost jejich.
Jóel 3. - 14. Ale více hromad, hromad v údolí posekání; nebo blízký jest den Hospodinův, v údolí posekání.
Jóel 3. - 15. Slunce a měsíc zatmí se, a hvězdy potratí blesk svůj.
Jóel 3. - 16. A Hospodin řváti bude z Siona, a z Jeruzaléma vydá hlas svůj, tak že se třásti budou nebesa i země; nebo Hospodin jest útočiště lidu svého, a síla synů Izraelských.
Jóel 3. - 17. I zvíte, že já Hospodin jsem Bohem vaším, kterýž bydlím na Sionu, hoře svatosti své, a tak Jeruzalém bude svatý, a cizí nepůjdou přes něj více.
Jóel 3. - 18. I stane se v ten čas, že hory dštíti budou mstem, a pahrbkové oplývati mlékem, a všickni potokové Judští budou plní vody, a studnice z domu Hospodinova vyjde, kteráž zapojí údolé Setim.
Jóel 3. - 19. Egypt na zpuštění přijde, a země Idumejská hrozně zpuštěna bude pro násilí synům Judským činěné; nebo vylévali krev nevinnou v zemi jejich.
Jóel 3. - 20. Juda pak na věky trvati bude, a Jeruzalém od národu do pronárodu.
Jóel 3. - 21. A očistím ty, jejichž jsem krve neočistil; nebo Hospodin přebývá na Sionu.
Ámos 1. - 1. Slova Amosova, (kterýž byl mezi pastýři) z Tekoa, kteráž viděl o Izraelovi za dnů Uziáše krále Judského, a za dnů Jeroboáma syna Joasova, krále Izraelského, dvě létě před země třesením.
Ámos 1. - 2. I řekl: Hospodin řváti bude z Siona, a z Jeruzaléma vydá hlas svůj, i budou kvíliti salášové pastýřů, a vyschnou pole nejvýbornější.
Ámos 1. - 3. Takto praví Hospodin: Pro troji nešlechetnost Damašku, ovšem pro čtveru neodpustím jemu, proto že mlátili Galáda cepami okovanými.
Ámos 1. - 4. Ale pošli oheň na dům Hazaelův, kterýžto zžíře paláce Benadadovy.
Ámos 1. - 5. I polámi závoru Damašku, a vypléním obyvatele z údolí Aven, a toho, kterýž drží berlu, z domu Eden, i půjde v zajetí lid Syrský do Kir, dí Hospodin.
Ámos 1. - 6. Takto praví Hospodin: Pro troji nešlechetnost Gázy, ovšem pro čtveru neslituji se nad ním, proto že je zajímajíce, v zajetí věčné podrobovali Idumejským.
Ámos 1. - 7. Ale pošli oheň na zed Gázy, kterýžto zžíře paláce její,
Ámos 1. - 8. A vypléním obyvatele z Azotu, i toho, kterýž drží berlu, z Aškalon, a obrátím ruku svou proti Akaron, i zahyne ostatek Filistinských, praví Panovník Hospodin.
Ámos 1. - 9. Takto praví Hospodin: Pro troji nešlechetnost Týru, ovšem pro čtveru neodpustím jemu, proto že je v zajetí věčné podrobili Idumejským, a nepamatovali na smlouvu bratrskou.
Ámos 1. - 10. Ale pošli oheň na zed Tyrskou, kterýžto zžíře paláce jeho.
Ámos 1. - 11. Takto praví Hospodin: Pro troji nešlechetnost Edoma, ovšem pro čtveru neslituji se nad ním, proto že udusiv v sobě všecku lítostivost, stihá mečem bratra svého, a hněv jeho ustavičně rozsapává, anobrž vzteklost jeho špehuje bez přestání.
Ámos 1. - 12. Ale pošli oheň na Teman, kterýžto zžíře paláce v Bozra.
Ámos 1. - 13. Toto praví Hospodin: Pro troji nešlechetnost synů Ammon, ovšem pro čtveru neodpustím jemu, proto že roztínali těhotné Galádské, jen aby rozšiřovali pomezí své.
Ámos 1. - 14. Ale zanítím oheň na zdi Rabba, kterýžto zžíře paláce její, s troubením v den boje a s bouří v den vichřice.
Ámos 1. - 15. I půjde král jejich v zajetí, on i knížata jeho s ním, praví Hospodin.
Ámos 2. - 1. Takto praví Hospodin: Pro troji nešlechetnost Moábovu, ovšem pro čtveru neodpustím jemu, proto že spálil kosti krále Idumejského na vápno.
Ámos 2. - 2. Ale pošli oheň na Moába, kterýžto zžíře paláce Kariot, i umře s hlukem Moáb, s křikem a s hlasem trouby.
Ámos 2. - 3. A vypléním soudce jeho, i všecka knížata jeho zmorduji s ním, praví Hospodin.
Ámos 2. - 4. Takto praví Hospodin: Pro troji nešlechetnost Judovu, ovšem pro čtveru neslituji se nad ním, proto že oni pohrdají zákonem Hospodinovým, a ustanovení jeho neostříhají, a svodí se lžmi svými, jichž následovali otcové jejich.
Ámos 2. - 5. Ale pošli oheň na Judu, kterýžto zžíře paláce Jeruzalémské.
Ámos 2. - 6. Takto praví Hospodin: Pro troji nešlechetnost Izraelovu, ovšem pro čtveru neodpustím jemu, proto že prodávají spravedlivého za peníze, a nuzného za pár střevíců.
Ámos 2. - 7. Kteříž dychtí, aby chudé s prstí smísili, a cestu tichých převracejí; nadto syn i otec vcházejí k jedné a též mladici, aby poškvrnili jména svatosti mé.
Ámos 2. - 8. A na oděvu zastaveném klanějí se při každém oltáři, a víno pokutovaných pijí v domě bohů svých,
Ámos 2. - 9. Ješto jsem já vyhladil Amorejského od tváři jejich, jehož vysokost byla jako vysokost cedrů. Ačkoli pevně stál jako dub, však jsem zkazil svrchu ovoce jeho, pospodu pak kořeny jeho.
Ámos 2. - 10. A vás já jsem vyvedl z země Egyptské, a vyvedl jsem vás po poušti čtyřidceti let, abyste dědičně vládli zemí Amorejského.
Ámos 2. - 11. A vzbuzoval jsem z synů vašich proroky, a z mládenců vašich Nazarejské. Zdaliž není tak, ó synové Izraelští? praví Hospodin.
Ámos 2. - 12. Ale vy jste napájeli Nazarejské vínem, a prorokům jste zapovídali, řkouce: Neprorokujte.
Ámos 2. - 13. Aj, já tlačiti budu zemi vaši tak, jako vůz těžký tlačí snopy.
Ámos 2. - 14. I zahyne utíkání od rychlého, silný též neužive síly své, a udatný nevysvobodí života svého.
Ámos 2. - 15. A ten, kterýž se chápá lučiště, neostojí, a čerstvý na nohy své neuteče, a ten, kterýž jezdí na koni, nevysvobodí života svého.
Ámos 2. - 16. Ale i zmužilého srdce mezi nejudatnějšími nahý utíkati bude v ten den, praví Hospodin.
Ámos 3. - 1. Slyšte slovo to, kteréž mluví Hospodin proti vám, synové Izraelští, proti vší té rodině, kterouž jsem vyvedl z země Egyptské, řka:
Ámos 3. - 2. Toliko vás samy poznal jsem ze všeliké rodiny země, protož trestati vás budu ze všech nepravostí vašich.
Ámos 3. - 3. Zdaliž půjdou dva spolu, leč by se snesli?
Ámos 3. - 4. Zdaliž zařve lev v lese, když by nebylo žádné loupeže? Vydá-liž lvíček hlas svůj z peleše své, kdyby lapiti neměl?
Ámos 3. - 5. Padne-liž ptáče do osídla na zem, když by žádné léčky nebylo? Bude-liž zdviženo osídlo z země, když by nic neuvázlo?
Ámos 3. - 6. Zdaliž když se troubí trubou v městě, lid s strachem se nezbíhá? Zdaž když se má státi v městě co zlého, Hospodin toho známa nečiní?
Ámos 3. - 7. Nečiníť zajisté Panovník Hospodin ničeho, leč by zjevil tajemství své služebníkům svým prorokům.
Ámos 3. - 8. Lev řve, kdož by se nebál? Panovník Hospodin velí, kdož by neprorokoval?
Ámos 3. - 9. Rozhlaste po palácích v Azotu, a po palácích v zemi Egyptské, a rcete: Sbeřte se na hory Samaří, a vizte znepokojení veliká u prostřed něho a nátisk trpící v něm,
Ámos 3. - 10. A že neumějí dělati upřímě, dí Hospodin. Poklady skládají z nátisku a loupeže na palácích svých.
Ámos 3. - 11. Protož takto praví Panovník Hospodin: Aj, nepřítel, a to na zemi tuto vůkol, a tenť odejme od tebe sílu tvou, i budou rozchvátáni palácové tvoji.
Ámos 3. - 12. Takto praví Hospodin: Jako když vytrhne pastýř z úst lva dva hnáty aneb kus ucha, tak vytrženi budou synové Izraelští, sedící v Samaří lhostejně na postelích, a na ložcích rozkošných.
Ámos 3. - 13. Slyšte a osvědčte v domě Jákobově, dí Panovník Hospodin, Bůh zástupů,
Ámos 3. - 14. Že v ten den, když Izraele trestati budu pro přestoupení jeho, navštívím také oltáře v Bethel, a odťati budou rohové oltáře, tak že spadnou na zem.
Ámos 3. - 15. A udeřím domem zimním o dům letní, i zahynou domové z kostí slonových, a konec vezmou domové velicí, praví Hospodin.
Ámos 4. - 1. Slyšte slovo toto, ó krávy Bázanské, kteréž jste na horách Samařských, kteréž nátisk činíte chudým, a potíráte nuzné, kteréž říkáte pánům jejich: Přineste, ať pijeme.
Ámos 4. - 2. Přisáhl Panovník Hospodin skrze svatost svou, že aj, dnové jdou na vás, v nichž vezme vás na háky, a potomky vaše na udice rybářské.
Ámos 4. - 3. I vyjdete mezerami, každá tak, jakž stojí, a budete rozhazovati, což na palácích, dí Hospodin.
Ámos 4. - 4. Jdětež do Bethel, a buďtež poběhlci Galgala, rozmnožujte převrácenost, a přinášejte každého jitra oběti své, třetího roku desátky své.
Ámos 4. - 5. A pálíce obět chvály z kvašených věcí, provolejte i oběti dobrovolné, a rozhlaste, poněvadž se vám tak líbí, ó synové Izraelští, dí Panovník Hospodin.
Ámos 4. - 6. A ačkoli já dal jsem vám čistotu zubů po všech městech vašich, totiž nedostatek chleba na všech místech vašich, a však jste se ke mně neobrátili, dí Hospodin.
Ámos 4. - 7. Já také zadržel jsem vám déšť, když ještě tři měsícové byli do žně, a dštil jsem na jedno město, a na druhé město jsem nedštil; jeden díl deštěm svlažen byl, a ten díl, na kterýž nepršelo, uschl.
Ámos 4. - 8. A toulali se dvě i tři města k jednomu městu, aby se napili vody, aniž se napiti mohli, a však jste se neobrátili ke mně, dí Hospodin.
Ámos 4. - 9. Bil jsem vás suchem a rzí; hojnost, kterouž přinášely zahrady vaše a vinice vaše, i fíkoví vaše, i olivoví vaše, pojedly housenky, a však jste se neobrátili ke mně, dí Hospodin.
Ámos 4. - 10. Poslal jsem na vás mor tak jako na Egypt, zbil jsem mečem mládence vaše, v zajetí jsem vydal koně vaše, a učinil jsem, že vstupoval smrad vojsk vašich i v chřípě vaše, a však jste se neobrátili ke mně, dí Hospodin.
Ámos 4. - 11. Podvrátil jsem vás, jako podvrátil Bůh Sodomu a Gomoru, tak že jste byli jako hlavně vychvácená z ohně, vždy však neobrátili jste se ke mně, dí Hospodin.
Ámos 4. - 12. A protož takť učiním, ó Izraeli, a poněvadž takť učiniti míním, připraviž se vstříc Bohu svému, ó Izraeli.
Ámos 4. - 13. Nebo aj, on jest sformovatel hor a stvořitel větrů, a oznamuje člověku, jaké by bylo jeho myšlení; činí z záře jitřní tmu, a šlapá po vysokostech země. Hospodin Bůh zástupů jest jméno jeho.
Ámos 5. - 1. Slyšte slovo toto, kteréž já vynáším proti vám, totiž naříkání nad domem Izraelským.
Ámos 5. - 2. Padneť, aniž více povstane panna Izraelská; opuštěna bude v zemi své, nebude žádného, kdo by jí pozdvihl.
Ámos 5. - 3. Nebo takto praví Panovník Hospodin: V městě, z kteréhož vycházelo tisíc, zůstane sto, v tom pak, z kteréhož vycházelo sto, zůstane deset domu Izraelskému.
Ámos 5. - 4. Nebo takto praví Hospodin domu Izraelskému: Hledejte mne a živi buďte.
Ámos 5. - 5. A nehledejte Bethel, aniž choďte do Galgala, a do Bersabé se nesmýkejte; nebo Galgal jistotně se přestěhuje, a Bethel přijde na nic.
Ámos 5. - 6. Hledejte Hospodina, (a živi buďte, aby nepronikl jako oheň domu Jozefova, a nesehltil, a nebylo by žádného, kdo by uhasil Bethelské,
Ámos 5. - 7. Kteříž proměňují v pelynek soud, a spravedlnosti na zemi zanechávají),
Ámos 5. - 8. Toho, kterýž učinil Kuřátka i Oriona, kterýž proměňuje stín smrti v jitro, a den v temnosti noční, kterýž přivolává vody mořské, a vylévá je na svrchek země, jehož jméno jest Hospodin,
Ámos 5. - 9. Kterýž očerstvuje zemdleného proti silnému, tak že zemdlený do pevnosti vchází.
Ámos 5. - 10. Nenávidí trescícího v bráně, a toho, kdož mluví věci pravé, v ohavnosti mají.
Ámos 5. - 11. A protož, proto že loupíte chudého, a břímě obilé béřete od něho, domů z tesaného kamení nastavěli jste, ale nebudete bydliti v nich; vinic výborných naštěpovali jste, ale nebudete píti vína z nich.
Ámos 5. - 12. Nebo já vím o mnohých nešlechetnostech vašich a velikých hříších vašich, že trápíte spravedlivého, berouce poctu, a nuzných při v bráně převracíte.
Ámos 5. - 13. Protož rozumný v ten čas mlčeti musí, nebo čas ten zlý jest.
Ámos 5. - 14. Hledejte dobrého a ne zlého, abyste živi byli, a budeť tak Hospodin Bůh zástupů s vámi, jakž pravíte.
Ámos 5. - 15. Mějte v nenávisti zlé, a milujte dobré, a ustanovte v bráně soud; snad Hospodin Bůh zástupů milost učiní ostatkům Jozefovým.
Ámos 5. - 16. Protož takto praví Panovník Hospodin, Bůh zástupů: Po všech ulicích bude kvílení, a na všecky strany zkřiknou: Ouvech, ouvech, a povolají oráče k pláči a kvílení s těmi, kteříž umějí naříkati.
Ámos 5. - 17. Nýbrž i po všech vinicích bude kvílení, když projdu prostředkem tebe, dí Hospodin.
Ámos 5. - 18. Běda těm, kteříž žádají dne Hospodinova. K čemuž jest vám ten den Hospodinův, poněvadž jest tmy a ne světla?
Ámos 5. - 19. Jako když by někdo utíkal před lvem, potkal by se s ním nedvěd; aneb když by všel do domu, a zpolehna rukou svou na stěnu, ušťkl by ho had.
Ámos 5. - 20. Zdali není tmy a ne světla den Hospodinův, v němž není blesku, ale mrákota?
Ámos 5. - 21. Nenávidím, zavrhl jsem svátky vaše, aniž sobě chutnám slavností vašich.
Ámos 5. - 22. Nebo budete-li mi obětovati zápaly a suché oběti vaše, neoblíbím jich, a na pokojné oběti krmného dobytka vašeho nepopatřím.
Ámos 5. - 23. Odejmi ode mne hluk písní svých, ani hudby louten vašich nechci poslouchati.
Ámos 5. - 24. Ale povalí se jako voda soud, a spravedlnost jako potok silný.
Ámos 5. - 25. Zdali jste mně oběti a dary obětovali na poušti za čtyřidceti let, dome Izraelský?
Ámos 5. - 26. Nýbrž nosili jste stánek Melecha vašeho a Kijuna, obrazy vaše, hvězdu boha vašeho, kteréžto věci sami jste sobě zdělali.
Ámos 5. - 27. Protož přestěhuji vás dále než Damašské, praví Hospodin, jehož jméno jest Bůh zástupů.
Ámos 6. - 1. Běda pokoj majícím na Sionu, a doufajícím v horu Samařskou, kteréžto hory jsou slovoutné mimo jiné u těch národů, k nimž se scházejí dům Izraelský.
Ámos 6. - 2. Projděte až do Chalne, a odtud jděte do Emat veliké, a sstupte do Gát Filistinských, a shlédněte, jsou-li která království lepší nežli tato? Jest-li větší jejich kraj nežli kraj váš?
Ámos 6. - 3. Kteříž smyslíte, že jest daleko den bídy, a přistavujete stolici nátisku.
Ámos 6. - 4. Kteříž léhají na ložcích slonových, a rozkošně sobě počínají na postelích svých, kteříž jídají berany z stáda a telata nejtučnější,
Ámos 6. - 5. Přizpěvujíce k loutně jako David, vymýšlejíce sobě nástroje muzické.
Ámos 6. - 6. Kteříž pijí z bání vinných, a drahými mastmi se maží, aniž jsou čitelni bolesti pro potření Jozefovo.
Ámos 6. - 7. Pročež jižť půjdou v zajetí v prvním houfu stěhujících se, a tak nastane žalost těm, kteříž sobě rozkošně počínají.
Ámos 6. - 8. Přisáhl Panovník Hospodin skrze sebe samého, dí Hospodin Bůh zástupů: V ohavnosti mám pýchu Jákobovu, i paláců jeho nenávidím, pročež vydám město i vše, což v něm jest.
Ámos 6. - 9. I stane se, že pozůstane-li deset osob v domě jednom, i ti zemrou.
Ámos 6. - 10. A vezme někoho strýc jeho, aneb ten, kterýž mu strojí pohřeb, aby vynesl kosti z domu, a dí tomu, kdož jest v pokoji domu: Jest-liž ještě s tebou kdo? I dí: Není žádného. I řekne: Mlč, proto že nepřipomínali jména Hospodinova.
Ámos 6. - 11. Nebo aj, Hospodin přikáže, a bíti bude na dům veliký přívaly, a na dům menší rozsedlinami.
Ámos 6. - 12. Zdaliž koni běžeti mohou po skále? Zdaliž ji kdo orati může voly? Nebo jste proměnili soud v jed, a ovoce spravedlnosti v pelynek,
Ámos 6. - 13. Vy, kteříž se veselíte, ano není z čeho, říkajíce: Zdaliž jsme svou silou nevzali sobě rohů?
Ámos 6. - 14. Ale aj, já vzbudím proti vám, ó dome Izraelský, praví Hospodin Bůh zástupů, národ, kterýž vás ssouží, odtud, kudy se jde do Emat, až do potoka roviny.
Ámos 7. - 1. Toto mi ukázal Panovník Hospodin, že aj, formoval kobylky, když nejprvé počala růsti otava, když aj, otava byla po královském posečení.
Ámos 7. - 2. I stalo se, když snědly byliny zemské, že jsem řekl: Panovníče Hospodine, odpustiž, prosím. Kdož zůstane Jákobovi? Neboť ho maličko jest.
Ámos 7. - 3. I želel Hospodin toho. Nestaneť se, řekl Hospodin.
Ámos 7. - 4. Tedy ukázal mi Panovník Hospodin, a aj, Panovník Hospodin volal, že při svou povede ohněm. A spáliv propast velikou, spálil i díl.
Ámos 7. - 5. Já pak řekl jsem: Panovníče Hospodine, přestaniž, prosím. Kdož zůstane Jákobovi? Neboť ho maličko jest.
Ámos 7. - 6. I želel Hospodin toho. A ani toho se nestane, řekl Panovník Hospodin.
Ámos 7. - 7. Potom ukázal mi, a aj, Pán stál na zdi podlé pravidla vzdělané, v jehož ruce bylo pravidlo.
Ámos 7. - 8. I řekl mi Hospodin: Co vidíš, Amose? Řekl jsem: Pravidlo. I řekl Pán: Aj, já položím pravidlo u prostřed lidu svého Izraelského, nebuduť již více promíjeti jemu.
Ámos 7. - 9. Nebo zpuštěny budou výsosti Izákovy, a svatyně Izraelovy zpustnou, tehdáž, když povstanu proti domu Jeroboámovu s mečem.
Ámos 7. - 10. Tedy poslal Amaziáš kněz Bethelský k Jeroboámovi králi Izraelskému, řka: Spuntoval se proti tobě Amos u prostřed domu Izraelského, ta země nemohla by snésti všech slov jeho.
Ámos 7. - 11. Nebo takto praví Amos: Od meče umře Jeroboám, a Izrael jistotně přestěhován bude z země své.
Ámos 7. - 12. Potom řekl Amaziáš Amosovi: Ó vidoucí, ujdi, radímť, utec do země Judské, a jez tam chléb, a tam prorokuj.
Ámos 7. - 13. Ale v Bethel již více neprorokuj, nebo ono svatyně králova i dům královský jest.
Ámos 7. - 14. Tedy odpovídaje Amos, řekl Amaziášovi: Nebylť jsem já prorokem, ano ani synem prorockým, ale byl jsem skotákem, a česával jsem plané fíky.
Ámos 7. - 15. Ale Hospodin mne vzal, když jsem chodil za stádem, a řekl mi Hospodin: Jdi, prorokuj lidu mému Izraelskému.
Ámos 7. - 16. Nyní tedy slyšiž slovo Hospodinovo. Ty pravíš: Neprorokuj v Izraeli, a nekaž v domě Izákově.
Ámos 7. - 17. Protož takto praví Hospodin: Žena tvá cizoložiti bude v městě, synové pak tvoji i dcery tvé od meče padnou; a země tvá provazcem dělena bude, a ty v zemi nečisté umřeš, Izrael pak jistotně přestěhován bude z země své.
Ámos 8. - 1. Také mi ukázal Panovník Hospodin, a aj, byl koš ovoce letního.
Ámos 8. - 2. A řekl: Co ty vidíš, Amose? I řekl jsem: Koš ovoce letního. Opět mi řekl Hospodin: Přišeltě konec lidu mému Izraelskému, nebuduť již více promíjeti jemu.
Ámos 8. - 3. Pročež kvíliti budou zpěvové chrámoví v ten den, praví Panovník Hospodin. Množství mrtvých, mlče, namece na všelijaké místo.
Ámos 8. - 4. Slyštež to vy, kteříž sehlcujete chudého, abyste vyhladili nuzné z země,
Ámos 8. - 5. Říkajíce: Skoro-liž pomine novměsíce, abychom prodávali obilé, a sobota, abychom otevřeli obilnice, abychom ujímali efi, a přivětšovali váhy, a faleš provodili vážkami falešnými,
Ámos 8. - 6. Kupujíce za peníze nuzné, a chudého za pár střevíců, nadto abychom plevy obilné prodávali?
Ámos 8. - 7. Přisáhl Hospodin skrze důstojnost Jákobovu: Žeť se nezapomenu na věky na všecky skutky jejich.
Ámos 8. - 8. Nad tím-liž by se netřásla i země, a nekvílil by každý, kdož přebývá na ní? Proto-liž by neměla vystoupiti všecka jako potok, a zachvácena i zatopena býti jako potokem Egyptským?
Ámos 8. - 9. Anobrž stane se v ten den, praví Panovník Hospodin, učiním, že slunce zajde o poledni, a uvedu tmy na zemi v jasný den.
Ámos 8. - 10. A proměním svátky vaše v kvílení, a všecky zpěvy vaše v naříkání, a způsobím to, že bude na každých bedrách žíně, a na každé hlavě lysina, a bude v zemi této kvílení jako nad jednorozeným, a poslední věci její jako den hořkosti.
Ámos 8. - 11. Aj, dnové jdou, dí Panovník Hospodin, že pošli hlad na zemi, ne hlad chleba, ani žízeň vody, ale slyšení slov Hospodinových,
Ámos 8. - 12. Tak že toulati se budou od moře až k moři, a od půlnoci až na východ běhati, hledajíce slova Hospodinova, však nenajdou.
Ámos 8. - 13. V ten čas umdlévati budou panny krásné, ano i mládenci tou žízní,
Ámos 8. - 14. Kteříž přisahají skrze ohavnost Samařskou, a říkají: Živť jest Bůh tvůj, ó Dan, a živa jest cesta Bersabé. I padnou, a nepovstanou více.
Ámos 9. - 1. Viděl jsem Pána, an se postavil na oltáři a řekl: Udeř v makovici, až se zatřesou ty veřeje, a rozetni je všecky od vrchu jejich, ostatek pak mečem zmorduji. Neutečeť žádný z nich, aniž kdo z nich bude, ješto by toho znikl.
Ámos 9. - 2. Byť se pak do země zakopali, i odtud by je ruka má vzala; pakli by vstoupili do nebe, i odtud bych je strhl.
Ámos 9. - 3. A jestliže by se schovali na vrchu Karmele, vyhledám a vezmu je odtud; pakli by se skryli před očima mýma na dně moře, přikáži hadu, aby je i odtud vyhryzl.
Ámos 9. - 4. Pakliť by šli v zajetí před nepřátely svými, i tam přikáži meči, aby je zmordoval; obrátím zajisté oko své proti nim k zlému, a ne k dobrému.
Ámos 9. - 5. Nebo Panovník Hospodin zástupů když se jen dotkne země, rozplývá se, a kvílí všickni přebývající na ní, a vystupuje všecka jako potok, a zatopena bývá jako potokem Egyptským,
Ámos 9. - 6. Kterýž vzdělal na nebesích paláce své, a zástup svůj na zemi sšikoval, kterýž může zavolati vody mořské, a vyliti ji na svrchek země, jehož jméno jest Hospodin.
Ámos 9. - 7. Zdaliž nejste podobni synům Mouřenínů přede mnou, ó synové Izraelovi? dí Hospodin. Zdaliž jsem Izraele nevyvedl z země Egyptské, tak jako Filistinské z Kaftor, a Syrské z Kir?
Ámos 9. - 8. Aj, oči Panovníka Hospodina proti království tomuto hřešícímu, abych je vyhladil se svrchku země, a však nevyhladím docela domu Jákobova, dí Hospodin.
Ámos 9. - 9. Nebo aj, já přikázal jsem, a budu zmítati domem Izraelským mezi všemi národy, tak jako zmítáno bývá na říčici, tak že ani kameníčko nepropadne na zem.
Ámos 9. - 10. Mečem zbiti budou všickni hříšníci z lidu mého, kteříž říkají: Nepřiblížíť se, aniž potká nás to zlé.
Ámos 9. - 11. V ten den zdvihnu stánek Davidův, kterýž klesá, a zahradím mezery jeho, a zbořeniny jeho opravím, a vzdělám jej jako za dnů starodávních,
Ámos 9. - 12. Aby dědili s ostatky Idumejských a se všechněmi národy, nad kterýmiž jest vzýváno jméno mé, dí Hospodin, kterýž to učiní.
Ámos 9. - 13. Aj, dnové jdou, dí Hospodin, že postihati bude oráč žence, a ten, kdož tlačí hrozny, rozsevače, hory pak dštíti budou mstem, a všickni pahrbkové oplývati.
Ámos 9. - 14. Přivedu také zase zajatý lid svůj Izraelský, a vystavějí města zpuštěná, aby v nich bydlili; a budou štěpovati vinice, a píti víno jejich, nadělají i zahrad, a jísti budou ovoce jejich.
Ámos 9. - 15. A tak je štípím v zemi jejich, že nebudou vykořeněni více z země své, kterouž jsem dal jim, praví Hospodin Bůh tvůj.
Abdijáš 1. - 1. Vidění Abdiášovo. Takto praví Panovník Hospodin o zemi Idumejské: Pověst jsme slyšeli od Hospodina, a legáta k národům vyslaného: Nuže, povstaňmež k boji proti ní.
Abdijáš 1. - 2. Aj, způsobím to, abys byl nejšpatnější mezi národy, a abys byl v náramném pohrdání.
Abdijáš 1. - 3. Pýcha srdce tvého zklamá tě, ó ty, kterýž bydlíš v rozsedlinách skalních, v převysokém obydlí svém, říkaje v srdci svém: Kdož by mne strhl na zem?
Abdijáš 1. - 4. Bys pak vysoko udělal jako orlice, nýbrž bys mezi hvězdami položil hnízdo své, i odtud strhnu tě, praví Hospodin.
Abdijáš 1. - 5. Kterak jsi popléněn? Zdali zloději přišli na tebe? Zdali loupežníci noční? Zdaliž by kradli přes spotřebu svou? Kdyby ti, kteříž zbírají víno, přišli na tebe, zdaž by nepozůstavili aspoň paběrků?
Abdijáš 1. - 6. Jakť jsou vystiženy věci Ezau, vyhledáni pokladové jeho!
Abdijáš 1. - 7. Až ku pomezí vystrčí tě všickni, s kterýmiž smlouvu máš; podvedou tě, zmocní se tebe ti, s nimiž pokoj máš; náchlebníci tvoji udělajíť ránu zrádně, již nebude lze vyrozuměti.
Abdijáš 1. - 8. Zdaliž v ten den, praví Hospodin, nevyhladím moudrých z země Idumejské, a rozumných s hory Ezau?
Abdijáš 1. - 9. I budou se děsiti udatní tvoji, ó Temane, proto, že poraženi jsouce, vypléněni budou všickni s hory Ezau.
Abdijáš 1. - 10. Pro nátisk bratru tvému Jákobovi činěný přikryje tě hanba, a vypléněn budeš na věčnost.
Abdijáš 1. - 11. Stál jsi v ten den naproti, a když zajímali cizí vojsko jeho, a když cizozemci vcházeli do bran jeho, a o Jeruzalém metali losy, ty jsi také byl jako jeden z nich.
Abdijáš 1. - 12. Nedívejž se tedy na den bratra svého, na den zajetí jeho, aniž se vesel nad syny Judskými v den zahynutí jejich, aniž pyšně mluv ústy svými v den uzkosti.
Abdijáš 1. - 13. Nevcházej do brány lidu mého v den bídy jejich, aniž se dívej trápení jeho v den bídy jeho, a nechtěj sahati na statek jeho v den bídy jeho.
Abdijáš 1. - 14. Aniž stůj při mezeře, abys hubil ty, kteříž z nich ucházejí, aniž vydávej nepříteli v moc těch, kteříž z nich pozůstali v den úzkosti.
Abdijáš 1. - 15. Nebo blízko jest den Hospodinův proti všechněm těm národům. Jakž jsi činil, tak se stane tobě, odplata tvá navrátí se na hlavu tvou.
Abdijáš 1. - 16. Nebo poněvadž vy na mé hoře svaté píti bedete, nadtoť píti budou všickni národové ustavičně. Píti, pravím, a požírati budou, až budou, jako by jich nebylo.
Abdijáš 1. - 17. Na hoře pak Sion bude vysvobození, a bude svatá, a tak dědičně držeti bude dům Jákobův dědictví svá.
Abdijáš 1. - 18. I bude dům Jákobův oheň, a dům Jozefův plamen, dům pak Ezau plevy, i rozpálí se na ně a sehltí je, aniž kdo pozůstane z domu Ezau; nebo Hospodin mluvil.
Abdijáš 1. - 19. A tak děditi budou v krajině polední s horou Ezau, i v rovině s Filistinskými; vládnouti také budou krajinou Efraimovou i krajinou Samařskou, a Beniaminovou i Galádskou.
Abdijáš 1. - 20. I zajaté vojsko toto synů Izraelských v tom, což bylo Kananejských až do Sarepty, zajatí pak Jeruzalémští v tom, což jest na konci panství, děditi budou s městy na poledne.
Abdijáš 1. - 21. I vstoupí vysvoboditelé na horu Sion, aby soudili horu Ezau, a tak bude Hospodinovo království.
Jonáš 1. - 1. I stalo se slovo Hospodinovo k Jonášovi synu Amaty, řkoucí:
Jonáš 1. - 2. Vstaň, jdi do Ninive města toho velikého, a volej proti němu; neboť jest vstoupila nešlechetnost jejich před oblíčej můj.
Jonáš 1. - 3. Ale Jonáš vstal, aby utekl do Tarsu od tváři Hospodinovy. A přišed do Joppe, našel lodí, ana jde do Tarsu, a zaplativ od ní, vstoupil na ni, aby se plavil s nimi do Tarsu od tváři Hospodinovy.
Jonáš 1. - 4. Ale Hospodin vzbudil vítr veliký na moři. I stala se bouře veliká na moři, až se domnívali, že se lodí ztroskoce.
Jonáš 1. - 5. A bojíce se plavci, volali jeden každý k bohu svému, a vyhazovali to, což měli na lodí, do moře, aby sobě tím polehčili. Jonáš pak byl sešel k bokům lodí, a položiv se, spal tvrdě.
Jonáš 1. - 6. Tedy přišed k němu správce lodí, řekl jemu: Což ty děláš, ospalče? Vstaň, volej k Bohu svému. Snad ten Bůh rozpomene se na nás, abychom nezahynuli.
Jonáš 1. - 7. I řekli jeden druhému: Poďte, vrzme losy, abychom zvěděli, pro koho to zlé přišlo na nás. Tedy metali losy, a padl los na Jonáše.
Jonáš 1. - 8. I řekli jemu: Pověz nám medle, pro koho toto zlé na nás? Jaký jest obchod tvůj, a odkud jdeš? Z které jsi země a z kterého národu?
Jonáš 1. - 9. I řekl jim: Hebrejský jsem, a Hospodina Boha nebes, kterýž učinil moře i zemi, já ctím.
Jonáš 1. - 10. Pročež báli se ti muži bázní velikou,a dověděvše se muži ti, že od tváři Hospodinovy utíká, (nebo jim byl oznámil), řekli jemu: Což jsi to učinil?
Jonáš 1. - 11. Řekli ještě k němu: Což máme učiniti s tebou, aby se moře spokojilo? (Nebo moře vždy více a více bouřilo se.)
Jonáš 1. - 12. Jimžto řekl: Vezměte mne, a uvrzte mne do moře, a utichne moře před vámi; nebo já vím, že příčinou mou bouře tato veliká jest proti vám.
Jonáš 1. - 13. Ale muži ti statečně táhli, chtíce k břehu přistati, však nemohli; nebo moře vždy více a více se bouřilo proti nim.
Jonáš 1. - 14. I zvolali k Hospodinu, řkouce: Prosímeť, ó Hospodine, abychom nezahynuli pro smrt člověka tohoto, aniž na nás vyhledávej krve nevinné; nebo ty, ó Hospodine, jakž chceš, tak činíš.
Jonáš 1. - 15. Tedy vzavše Jonáše, uvrhli ho do moře. I přestalo moře bouřiti se.
Jonáš 1. - 16. Pročež báli se muži ti bázní velikou Hospodina, a obětovali obět Hospodinu, a sliby činili.
Jonáš 2. - 1. Nastrojil pak byl Hospodin rybu velikou, aby požřela Jonáše. I byl Jonáš v střevách té ryby tři dni a tři noci.
Jonáš 2. - 2. I modlil se Jonáš Hospodinu Bohu svému v střevách té ryby,
Jonáš 2. - 3. A řekl: Z ssoužení svého volal jsem k Hospodinu, a ozval se mi; z břicha hrobu křičel jsem, a vyslyšel jsi hlas můj.
Jonáš 2. - 4. Nebo jsi mne uvrhl do hlubiny, do prostřed moře, a řeka obklíčila mne; všecka vlnobití tvá i rozvodnění tvá na mne se svalila.
Jonáš 2. - 5. Bylť jsem již řekl: Vyhnán jsem od očí tvých, ale ještěť pohledím na tvůj svatý chrám.
Jonáš 2. - 6. Obklíčily mne vody až k duši, propast obklíčila mne, lekno otočilo se okolo hlavy mé.
Jonáš 2. - 7. Až k spodkům hor dostal jsem se, země závorami svými zalehla mi na věčnost, ty jsi však vysvobodil od porušení život můj, ó Hospodine Bože můj.
Jonáš 2. - 8. Když se svírala ve mně duše má, na Hospodina jsem se rozpomínal, i přišla k tobě modlitba má do chrámu svatého tvého.
Jonáš 2. - 9. Kteříž ostříhají marností pouhých, dobroty Boží se zbavují.
Jonáš 2. - 10. Já pak s hlasem díkčinění obětovati budu tobě; což jsem slíbil, splním. Hojné vysvobození jest u Hospodina.
Jonáš 2. - 11. Rozkázal pak byl Hospodin rybě té, i vyvrátila Jonáše na břeh.
Jonáš 3. - 1. I stalo se slovo Hospodinovo k Jonášovi podruhé, řkoucí:
Jonáš 3. - 2. Vstaň, jdi do Ninive města toho velikého, a kaž proti němu to, což já poroučím tobě.
Jonáš 3. - 3. Tedy vstav Jonáš, šel do Ninive podlé slova Hospodinova. (Bylo pak Ninive město velmi veliké, cesty tří dnů.)
Jonáš 3. - 4. A jakž počal byl Jonáš jíti po městě cestou dne jednoho a volati, pravě: Po čtyřidcíti dnech Ninive vyvráceno bude,
Jonáš 3. - 5. Tedy uvěřili Ninivitští Bohu, a vyhlásivše půst, oblékli se v žíně, od největšího z nich až do nejmenšího z nich.
Jonáš 3. - 6. Nebo jakž došla ta řeč krále Ninivitského, vstav s trůnu svého, složil s sebe oděv svůj, a přioděv se žíní, seděl v popele.
Jonáš 3. - 7. A dal provolati a oznámiti v Ninive z usouzení královského i knížat svých, takto řka: Lidé i hovada, volové i ovce, neokoušejte ničeho, nepaste se, ani vody nepíte.
Jonáš 3. - 8. Ale přiodějte se žíněmi lidé i hovada, a volejte k Bohu horlivě, a odvrať se jeden každý od cesty své zlé, i loupeže, kteráž jest v rukou jeho.
Jonáš 3. - 9. Kdo ví, neobrátí-li se a nebude-li želeti toho Bůh; neodvrátí-li se, pravím, od prchlivosti hněvu svého, abychom nezahynuli.
Jonáš 3. - 10. I viděl Bůh skutky jejich, že se odvrátili od cesty své zlé, a lítost měl Bůh nad tím zlým, kteréž řekl učiniti jim. A neučinil.
Jonáš 4. - 1. I mrzelo to Jonáše velmi, a rozpálen byl hněv jeho.
Jonáš 4. - 2. Pročež modlil se Hospodinu a řekl: Prosím, Hospodine, zdaliž jsem toho neřekl, když jsem ještě byl v zemi své? Protož jsem pospíšil uteci do Tarsu; nebo jsem věděl, že jsi ty Bůh milostivý a lítostivý, dlouhočekající a hojný v milosrdenství, a kterýž lituješ zlého.
Jonáš 4. - 3. Nyní tedy, ó Hospodine, vezmi, prosím, duši mou ode mne; nebo lépe jest mi umříti nežli živu býti.
Jonáš 4. - 4. I řekl Hospodin: Jest-liž to dobře, že tak horlíš?
Jonáš 4. - 5. Nebo vyšel byl Jonáš z města, a seděl na východ proti městu, a udělav sobě tu boudu, seděl pod ní v stínu, ažby viděl, co se bude díti s tím městem.
Jonáš 4. - 6. Přistrojil pak byl Hospodin Bůh břečtan, kterýž vyrostl nad Jonáše, aby zastěňoval hlavu jeho, a chránil ho před horkem. I radoval se Jonáš z toho břečtanu radostí velikou.
Jonáš 4. - 7. V tom nazejtří v svitání nastrojil Bůh červa, kterýž ranil ten břečtan, tak že uschl.
Jonáš 4. - 8. I stalo se, že když vzešlo slunce, nastrojil Bůh vítr východní žhoucí, a bilo slunce na hlavu Jonášovu, tak že umdléval, a žádal sobě, aby umřel, řka: Lépeť mi jest umříti nežli živu býti.
Jonáš 4. - 9. I řekl Bůh Jonášovi: Jest-liž to dobře, že se tak hněváš pro ten břečtan? Kterýžto řekl: An dobře jest, že se hněvám až na smrt.
Jonáš 4. - 10. Jemuž řekl Hospodin: Ty lituješ toho břečtanu, o němž jsi nepracoval, aniž jsi ho k zrostu přivedl, kterýž za jednu noc zrostl, a jedné noci zahynul,
Jonáš 4. - 11. A já abych nelitoval Ninive města tak velikého, v němž jest více nežli sto a dvadceti tisíc lidí, kteříž neznají rozdílu mezi pravicí svou a levicí svou, a dobytka mnoho?
Micheáš 1. - 1. Slovo Hospodinovo, kteréž se stalo k Micheášovi Moraštickému za dnů Jotama, Achasa a Ezechiáše králů Judských, kteréž u vidění slyšel o Samaří a Jeruzalému.
Micheáš 1. - 2. Slyšte všickni lidé napořád, pozoruj země, i což na ní jest, a nechť jest Panovník Hospodin proti vám svědkem, Panovník z chrámu svatosti své.
Micheáš 1. - 3. Nebo aj, Hospodin vyjde z místa svého, a sstoupě, šlapati bude po vysokostech země.
Micheáš 1. - 4. I budou se rozplývati hory pod ním, a údolé se roztrhovati, tak jako vosk od ohně, a jako vody mající spád dolů,
Micheáš 1. - 5. A to všecko pro Jákobovo zpronevěření, a pro hříchy domu Izraelského. Kdo jest příčina zpronevěření Jákobova? Zdali ne Samaří? A kdo výsostí Judských: Zdali ne Jeruzalém?
Micheáš 1. - 6. Protož obrátím Samaří v hromadu rumu, k štípení vinic, a svalím do údolí kamení její, i základy její odkryji.
Micheáš 1. - 7. A všecky rytiny její ztlučeny budou, i všickni darové její ohněm spáleni, a všecky modly její obrátím v pustinu. Nebo ze mzdy nevěstčí toho nashromáždila, protož se zase ke mzdě nevěstčí to navrátí.
Micheáš 1. - 8. Nad čímž kvíliti a naříkati budu, chodě svlečený a nahý, vydám se v naříkání jako drakové, a v kvílení jako mladé sovy,
Micheáš 1. - 9. Proto že zneduživěla od ran svých, a že přišlo to až k Judovi, dosáhlo až k bráně lidu mého, až do Jeruzaléma.
Micheáš 1. - 10. Neoznamujtež v Gát, aniž hned plačte; v domě Ofra v prachu se válej.
Micheáš 1. - 11. Ty, kteráž bydlíš v Safir, zajdi, obnaženou majíc hanbu. Nevyjdeť ta, kteráž bydlí v Zaanan pro kvílení v Betezel, od vás maje živnost svou.
Micheáš 1. - 12. Bude, pravím, bolestiti pro dobré věci obyvatelkyně Marót, proto že sstoupí zlé od Hospodina až do brány Jeruzalémské.
Micheáš 1. - 13. Zapřáhni do vozu rychlé koně, obyvatelkyně Lachis, kteráž jsi původ hřícha dceři Sionské; nebo v tobě nalezena jsou přestoupení Izraelova.
Micheáš 1. - 14. Protož pošleš dary své s Morešet v Gát; domové Achzib zklamají krále Izraelské.
Micheáš 1. - 15. Ó obyvatelkyně Maresa, i toběť tudíž přivedu dědice; až do Adulam přijde, k slávě Izraelské.
Micheáš 1. - 16. Učiniž sobě lysinu, a ohol se pro syny rozkoší svých; rozšiř lysinu svou jako orlice, nebo stěhují se od tebe.
Micheáš 2. - 1. Běda těm, kteříž vymýšlejí nepravost a ukládají zlé na ložcích svých, a na úsvitě ráno vykonávají je, když jest v moci rukou jejich.
Micheáš 2. - 2. Požádají polí, i vydírají, takž i domů, a odjímají; a tak provozují moc nad mužem i domem jeho, nad jedním každým i dědictvím jeho.
Micheáš 2. - 3. Protož takto praví Hospodin: Aj, já myslím proti čeledi té věc zlou, odkudž nevyňmete hrdel vašich, aniž budete choditi vysokomyslně; nebo čas zlý bude.
Micheáš 2. - 4. V ten den užívati budou o vás přísloví, a naříkati budou naříkáním žalostným, řkouce: Do cela zpuštěni jsme, podíl lidu mého proměnil. Jaktě mi jej odjal, a vzav pole naše, rozdělil!
Micheáš 2. - 5. Protož nebudeš míti, kdožť by vztáhl provazec na los v shromáždění Hospodinovu.
Micheáš 2. - 6. Neprorokujte. Budou prorokovati, ale nebudou těmto prorokovati, a neponesou pohanění.
Micheáš 2. - 7. Ó kteráž sloveš domem Jákobovým, zdali do těsna vehnán býti má duch Hospodinův? To-liž by skutkové jeho byli? Zdaliž slova má nejsou dobrá tomu, kdož upřímě chodí?
Micheáš 2. - 8. Včera byl lidem mým, již jako nepřítel povstává. Majíce oděv, plášť strhujete s těch, kteříž chodí bezpečně, vyhýbajíce se bitvě.
Micheáš 2. - 9. Manželky lidu mého vyháníte z domu rozkoší jejich, od dítek jejich odjímáte slávu mou na věky.
Micheáš 2. - 10. Vstaňte a odejděte, neboť tato není sídlem pro nečistotu. Ztratí vás, a to ztracením jistým.
Micheáš 2. - 11. Jestliže za proroka se vydávaje a lež mluvě, říká: Budu tobě prorokovati o víně aneb o nápoji opojujícím, takový bývá prorokem lidu tohoto.
Micheáš 2. - 12. Jistotně zberu tě, Jákobe, docela, jistotně shromáždím ostatky Izraele, a seženu je v hromadu jako ovce v Bozra, jako stádo do prostřed ovčince jeho, i vzejde hluk od lidu.
Micheáš 2. - 13. Vstoupí ten, kterýž prolamovati bude před nimi. Prolomí, a projdou bránu, a vyjdou skrze ni; ano i král jejich půjde před nimi, a Hospodin na špici jejich.
Micheáš 3. - 1. Protož pravím: Slyštež již přední v Jákobovi, a vůdcové domu Izraelského: Zdaliž vy nemáte povědomi býti soudu?
Micheáš 3. - 2. Nenávidí dobrého a milují zlé, sdírají s lidu kůži jejich, a maso jejich s kostí jejich.
Micheáš 3. - 3. A jedí maso lidu mého, a kůži jejich s nich svláčejí, i kosti jejich rozlamují, a rozdělují jako do hrnce, a jako maso do kotlíku.
Micheáš 3. - 4. Tehdy volati budou k Hospodinu, a nevyslyší jich, ale skryje tvář svou před nimi v ten čas, tak jakž oni vykonávali zlá předsevzetí svá.
Micheáš 3. - 5. Takto praví Hospodin o těch prorocích, kteříž v blud uvodí lid můj, a hryzouce zuby svými, vyhlašují pokoj, a proti tomu, kdož by jim nic do úst nedal, válku vyzdvihují.
Micheáš 3. - 6. A protož obrátí se vám vidění v noc, a předpovídání vaše v tmu; nebo zajde slunce těm prorokům, a zatmí se jim den.
Micheáš 3. - 7. I budou se hanbiti ti vidoucí, a styděti ti věštci, a zastrou bradu svou všickni napořád, proto že nebude žádné odpovědi Boží.
Micheáš 3. - 8. Ale já naplněn jsem silou Ducha Hospodinova, a soudem i udatností, abych oznámil Jákobovi zpronevěření jeho, a Izraelovi hřích jeho.
Micheáš 3. - 9. Slyštež již toto přední v domě Jákobově, a vůdcové domu Izraelského, kteříž v ošklivosti mají soud, a cožkoli jest pravého, převracejí:
Micheáš 3. - 10. Každý vzdělává Sion vraždami, a Jeruzalém nepravostí.
Micheáš 3. - 11. Jehož přední podlé darů soudí, a kněží jeho ze mzdy učí, a proroci jeho z peněz hádají, a však na Hospodina zpoléhají, říkajíce: Zdaliž Hospodina není u prostřed nás? Nepřijdeť na nás nic zlého.
Micheáš 3. - 12. A protož vaší příčinou Sion jako pole orán bude, a Jeruzalém v hromady obrácen bude, a hora domu toho v vysoké lesy.
Micheáš 4. - 1. Ale stane se v posledních dnech, že utvrzena bude hora domu Hospodinova na vrchu hor, a vyvýšena nad pahrbky, i pohrnou se k ní národové.
Micheáš 4. - 2. A půjdou lidé mnozí, říkajíce: Poďte, a vstupme na horu Hospodinovu, totiž do domu Boha Jákobova, a bude nás vyučovati cestám svým, i budeme choditi po stezkách jeho. Nebo z Siona vyjde zákon, a slovo Hospodinovo z Jeruzaléma.
Micheáš 4. - 3. Onť bude souditi mezi národy mnohými, a trestati bude národy silné za dlouhé časy. I skují meče své v motyky, a oštípy své v srpy. Nepozdvihne národ proti národu meče, a nebudou se více učiti boji.
Micheáš 4. - 4. Ale seděti bude každý pod vinným kmenem svým, a pod fíkovím svým, a nebude žádného, kdo by přestrašil; nebo ústa Hospodina zástupů mluvila.
Micheáš 4. - 5. Všickni zajisté národové choditi budou jeden každý ve jménu boha svého, ale my choditi budeme ve jménu Hospodina Boha našeho na věky věků.
Micheáš 4. - 6. V ten den, dí Hospodin, zberu zase kulhavou, a zahnanou shromáždím, i tu, kteréž jsem zle činil.
Micheáš 4. - 7. I dám té kulhavé potomky, a pryč zahnané národ silný, a bude kralovati Hospodin nad nimi na hoře Sion od tohoto času až na věky.
Micheáš 4. - 8. A tak ty věže bravná, bašto dcery Sionské, až k tobě přijde, přijde, pravím, panování první, a království k dceři Jeruzalémské.
Micheáš 4. - 9. Pročež nyní tak velice křičíš? Zdaliž není žádného krále v tobě? Zdali rádce tvůj zahynul, že tě zachvátila bolest jako rodičku?
Micheáš 4. - 10. Pracujž ku porodu a úpěj, dcero Sionská, jako rodička; nebo již vyjdeš z města, a budeš bydliti na poli, a přijdeš až do Babylona. Tam vytržena budeš, tam tě vykoupí Hospodin z ruky nepřátel tvých.
Micheáš 4. - 11. Sbírajíť se nyní sic proti tobě národové mnozí, říkající: Nechť jest poškvrněn Sion, a nechť se podívají na to oči naše.
Micheáš 4. - 12. Však oni neznají myšlení Hospodinových, aniž rozumějí radě jeho, že je shromažďuje jako snopy na humno.
Micheáš 4. - 13. Vstaniž a mlať, dcero Sionská; nebo rok tvůj učiním železný, a kopyta tvá učiním ocelivá. I zetřeš národy mnohé, a posvětím Hospodinu jmění jejich, a zboží jejich Pánu vší země.
Micheáš 5. - 1. Sbeřiž se nyní po houfích, ó záškodnice, oblehni nás, nechať bijí holí v líce soudce Izraelského.
Micheáš 5. - 2. A ty Betléme Efrata, jakžkoli jsi nejmenší mezi tisíci Judskými, z tebe mi vyjde ten, kterýž má býti Panovníkem v Izraeli, a jehož východové jsou od starodávna, ode dnů věčných.
Micheáš 5. - 3. Protož, ač je vydá v rozptýlení, ažby ta, kteráž rodí, porodila, však ostatek bratří jeho navrátí se s syny Izraelskými.
Micheáš 5. - 4. I stane a pásti bude v síle Hospodinově, a u velebnosti jména Hospodina Boha svého. I budou bydliti, nebo již velikomocný bude až do končin země.
Micheáš 5. - 5. I budeť takový pokoj, že když Assur přitáhne do země naší, a šlapati bude po palácích našich, tedy postavíme proti němu sedm pastýřů, a osmero knížat z lidu,
Micheáš 5. - 6. Kteříž spasou zemi Assyrskou mečem, a zemi Nimrodovu v pomezích jejích. A tak vytrhne od Assura, když přitáhne do země naší, a šlapati bude po našem pomezí.
Micheáš 5. - 7. A protož ostatkové Jákobovi u prostřed národů mnohých budou jako rosa od Hospodina, jako tiší dešťové skrápějící bylinu, jichž neočekává od žádného, aniž čeká od synů lidských.
Micheáš 5. - 8. Budou též ostatkové Jákobovi mezi pohany, a u prostřed národů mnohých, jako lev mezi zvěří divokou, jako mladý lev mezi stády ovec. Kterýžto když jde, a pošlapává, i lapá, není žádného, kdo by vytrhl.
Micheáš 5. - 9. Vyvýšiť se ruka tvá nad tvými nepřátely, a všickni protivníci tvoji vypléněni budou.
Micheáš 5. - 10. I stane se v ten den, dí Hospodin, že vypléním koně tvé z prostředku tvého, a zkazím vozy tvé.
Micheáš 5. - 11. A vypléním města země tvé, a rozbořím všecky pevnosti tvé.
Micheáš 5. - 12. Vypléním též kouzly z tebe, a planetářů nebude v tobě.
Micheáš 5. - 13. Zahladím i rytiny tvé, i obrazy tvé z prostředku tvého, a nebudeš se klaněti více dílu rukou svých.
Micheáš 5. - 14. Vykořením i háje tvé z prostředku tvého, a zkazím nepřátely tvé.
Micheáš 5. - 15. A tak v hněvu a v prchlivosti vykonám pomstu nad těmi národy, kteříž nebyli poslušni.
Micheáš 6. - 1. Slyštež nyní, co praví Hospodin: Vstaň, suď se s těmito horami, a nechť slyší pahrbkové hlas tvůj.
Micheáš 6. - 2. Slyštež hory rozepři Hospodinovu, i nejpevnější základové země; nebo má rozepři Hospodin s lidem svým, a proti Izraelovi odpor povede.
Micheáš 6. - 3. Lide můj, cožť jsem učinil? A čím jsem tě obtěžoval? Vydej svědectví proti mně.
Micheáš 6. - 4. Ješto jsem tě vyvedl z země Egyptské, a z domu služebníků vykoupil jsem tě, a poslal jsem před tváří tvou Mojžíše, Arona a Marii.
Micheáš 6. - 5. Lide můj, rozpomeň se nyní, jakou radu skládal Balák král Moábský, a co jemu odpovídal Balám syn Beorův, od Setim až do Galgala, abys poznal hojnou spravedlnost Hospodinovu.
Micheáš 6. - 6. Čímž předejdu Hospodina? Skloniti-liž se mám před Bohem nejvyšším? Předejdu-liž ho zápaly, volky ročními?
Micheáš 6. - 7. Zalíbí-liž sobě Hospodin v tisících skopců, v mnohokrát desíti tisících potoků oleje? Dám-liž prvorozeného svého za přestoupení své, plod života svého za hřích duše své?
Micheáš 6. - 8. Oznámiltě tobě, ó člověče, co jest dobrého, i čehož Hospodin vyhledává od tebe, jediné, abys činil soud, a miloval milosrdenství, a pokorně chodil s Bohem svým.
Micheáš 6. - 9. Hlas Hospodinův na město volá (ale sám rozumný spatřuje jméno tvé,): Slyštež o metle, a kdo ji uložil.
Micheáš 6. - 10. Ještě-liž jsou v domě bezbožného pokladové nespravedliví, a míra nespravedlivá a ohavná?
Micheáš 6. - 11. Zdaliž ospravedlniti mám vážky nepravé, a v pytlíku kamení falešné?
Micheáš 6. - 12. Bohatí jeho plní jsou nátisku, a obyvatelé jeho mluví lež, a jazyk jejich lstivý jest v ústech jejich.
Micheáš 6. - 13. Pročež i já také nemoc dopustím, bíti a pléniti tě budu pro hříchy tvé.
Micheáš 6. - 14. Ty budeš jísti, a nenasytíš se, a snížení tvé bude u prostřed tebe. Vyneseš zajisté, ale neodneseš, a co vyneseš, vydám pod meč.
Micheáš 6. - 15. Ty budeš síti, ale nebudeš žíti; ty tlačiti budeš olivky, ale nebudeš se pomazovati olejem, i mest, ale nebudeš píti vína.
Micheáš 6. - 16. Nebo snažně ostříhá ustanovení Amri, i každého skutku domu Achabova, a spravujete se radami jejich, tak abych tě vydal v zpuštění, a obyvatele jeho v posměch. A protož pohanění lidu mého ponesete.
Micheáš 7. - 1. Běda mně, že jsem jako paběrek úrod letních, jako paběrkové po vinobraní. Není žádného hroznu k jídlu, prvotiny z ovoce žádá duše má.
Micheáš 7. - 2. Zahynul pobožný z země této, a upřímého mezi lidmi není žádného; všickni napořád o vylití krve úklady činí, jeden každý bratra svého loví sítí.
Micheáš 7. - 3. Co zlého oběma rukama páchají, to aby za dobré počteno bylo. Kníže žádá, a soudce z úplatku soudí, a kdož veliký jest, ten mluví převrácenost duše své, a v hromadu ji pletou.
Micheáš 7. - 4. Nejlepší z nich jest jako bodlák, nejupřímější převyšuje trní. Přicházíť den strážných tvých, navštívení tvé přichází; jižť nastane zpletení jejich.
Micheáš 7. - 5. Nedověřujte se příteli, nedoufejte v vůdce; před tou, jenž leží v lůnu tvém, ostříhej dveří úst svých.
Micheáš 7. - 6. Nebo syn v lehkost uvodí otce, dcera povstává proti mateři své, nevěsta proti svegruši své, a nepřátelé jednoho každého jsou vlastní jeho.
Micheáš 7. - 7. Protož já na Hospodina vyhlédati budu, očekávati budu na Boha spasení svého, vyslyšíť mne Bůh můj.
Micheáš 7. - 8. Neraduj se ze mne, nepřítelkyně má. Upadla-liť jsem, povstanu; sedím-liť v temnostech, svítí mi Hospodin.
Micheáš 7. - 9. Zůřivost Hospodinovu ponesu, nebo jsem proti němu zhřešila, až se vždy zasadí o mou při, a mne zastane. Vyvedeť mne na světlo, budu viděti spravedlnost jeho.
Micheáš 7. - 10. Uzříť to nepřítelkyně má, a přikryje ji hanba, ješto mi říká: Kdež jest Hospodin Bůh tvůj? Oči mé podívají se na ni; jižť bude rozšlapána jako bláto na ulicích.
Micheáš 7. - 11. Toho dne, v němž vystaveny budou hradby tvé, toho dne daleko se rozejde výpověd.
Micheáš 7. - 12. Toho dne k tobě přicházeti budou i z Assyrské země až do pevností, a od pevností až k řece, a od moře k moři, a od hory k hoře.
Micheáš 7. - 13. A však země tato zpuštěna bude pro obyvatele své, pro ovoce činů jejich.
Micheáš 7. - 14. Pasiž lid svůj berlou svou, stádce dědictví svého, kteréž přebývá osamělé v lese u prostřed polí, ať spasou Bázan a Galád jako za dnů starodávních,
Micheáš 7. - 15. Jako za dnů v nichž jsi vyšel z země Egyptské. Ukáži jemu divné věci.
Micheáš 7. - 16. Což vidouce národové, styděti se budou za všecku sílu svou; vloží ruku na ústa, a uši jejich ohlechnou.
Micheáš 7. - 17. Lízati budou prach jako had, a jako hadové zemští s třesením polezou z děr svých; k Hospodinu Bohu našemu, předěšeni jsouce, poběhnou, a báti se tebe budou.
Micheáš 7. - 18. Kdo jest Bůh silný podobný tobě, kterýž by snímal nepravost a promíjel přestoupení ostatkům dědictví svého, kterýž by nedržel na věky hněvu svého, proto že líbost má v slitování se?
Micheáš 7. - 19. Navrátě se, slituje se nad námi, podmaní nepravosti naše; nýbrž uvržeš do hlubin mořských všecky hříchy naše.
Micheáš 7. - 20. Pravdomluvným se ukážeš Jákobovi, milosrdným Abrahamovi, jakož jsi přisáhl otcům našim ode dnů starodávních.
Nahum 1. - 1. Břímě Ninive: Kniha vidění Nahuma Elkošského.
Nahum 1. - 2. Hospodin jest Bůh horlivý a mstitel, mstitel jestiť Hospodin, a zůřivý. Hospodin uvodí pomstu na protivníky své, a drží hněv proti nepřátelům svým.
Nahum 1. - 3. Hospodin dlouhočekající jest a velikomocný, však nikoli neospravedlňuje vinného. U vichru a bouři jest cesta Hospodinova, a oblak jest prach noh jeho.
Nahum 1. - 4. Když domlouvá moři, vysušuje je, i všecky řeky vysušuje; chřadne Bázan i Karmel, i květ Libánský chřadne.
Nahum 1. - 5. Hory se třesou před ním, a pahrbkové se rozplývají, země pak hoří před tváří jeho, i okršlek zemský a všickni, kteříž přebývají na něm.
Nahum 1. - 6. Před rozhněváním jeho kdo ostojí? A kdo se postaví proti prchlivosti hněvu jeho? Prchlivost jeho vylévá se jako oheň, a skály vyvracejí se před ním.
Nahum 1. - 7. Dobrýť jest Hospodin, silou jest v den ssoužení, a zná ty, kdož v něho doufají.
Nahum 1. - 8. Protož povodní prudkou konec učiní místu jeho, a nepřátely Boží stihati budou temnosti.
Nahum 1. - 9. Co myslíte proti Hospodinu? Onť konec učiní, nezdvihne druhé rány.
Nahum 1. - 10. Nebo rovně jako trní spleteni jsouce, a jako vínem opojeni, jako strniště suché docela sehlceni budou.
Nahum 1. - 11. Z tebeť vyšel ten, kterýž myslí proti Hospodinu zlé, rádce nešlechetný.
Nahum 1. - 12. Takto dí Hospodin: Byť se byli pokojně měli, byliť by tak v rozšíření zůstali aneb by toliko přemrštěni byli; i bylo by to pominulo, a netrápil bych jich více, tak jako jsem trápil.
Nahum 1. - 13. Nyní pak polámi jho jeho, aby neleželo na tobě, a to, čímž jsi svázán, roztrhám.
Nahum 1. - 14. Nebo přikázaní vydal proti tobě Hospodin, nebudeť rozsíváno ze jména tvého více; z domu Boha tvého vyhladím rytinu i slitinu, a když zlehčen budeš, způsobímť hrob.
Nahum 1. - 15. Aj hle na horách těchto nohy potěšené věci zvěstujícího, ohlašujícího pokoj. Slaviž, o Judo, slavnosti své, plň sliby své. Neboť nepokusí se více ani mimo tebe choditi nešlechetný, docelať jest vyhlazen.
Nahum 2. - 1. Táhneť zhoubce na tebe, ostříhejž pevnosti, vyhlídej na cestu, posilň bedr, dobře se silou opatř.
Nahum 2. - 2. Neboť jest odjal Hospodin pýchu Jákobovu jako pýchu Izraelovu, proto že vyprázdnili je zhoubcové, a réví jejich pokazili.
Nahum 2. - 3. Pavéza udatných jeho červená, bojovníci červcem odění, vozové jako pochodně hořící jiskřiti budou v den mustruňku jeho, a jedle hrozně třásti se budou.
Nahum 2. - 4. Po ulicích jezditi budou vozové, a hrčeti po ryncích; na pohledění budou jako pochodně, a jako blesk pronikati budou.
Nahum 2. - 5. Sšikuje nejznamenitější své, klesnou v šiku svém, pospíší ke zdem jeho, a skryše připravována bude.
Nahum 2. - 6. Brány při řekách se otevrou, chrám se rozplyne.
Nahum 2. - 7. A Hutsab zajata jsuc, zavedena bude, a děvečky její poberou se, lkajíce jako holubice, a tepouce prsy své.
Nahum 2. - 8. A ačkoli jako rybník vod bylo Ninive od začátku svého, však již sami utíkají. Stůjte, stůjte a však žádný se neohlédne.
Nahum 2. - 9. Rozchvátejtež stříbro, rozchvácejte zlato a nesčíslná zboží, a cožkoli nejvzácnějšího na všelikých klénotích drahých.
Nahum 2. - 10. Prázdné a vyprázdněné, nýbrž docela zpuštěné bude, a srdce se rozplyne, a tlučení kolen vespolek i bolest na všech bedrách bude, a tváře všech zčernají jako hrnec.
Nahum 2. - 11. Kdež jest peleš lvů a to pastviště lvíčat, kamž chodíval lev, lev i lvíče, a nebylo žádného, kdo by přestrašil.
Nahum 2. - 12. Lev, kterýž hojně lovíval mladým svým, a dávíval lvicím svým, kterýž naplňoval loupeží jeskyně své, a peleše své tím, což nahonil?
Nahum 2. - 13. Aj, já proti tobě, praví Hospodin zástupů, a popálím na prach vozy tvé, a lvíčata tvá sžíře meč; i vypléním z země loupež tvou, a nebude slyšán více hlas poslů tvých.
Nahum 3. - 1. Běda městu vražednému, kteréž všecko lži a ukrutenství plné jest, neodchází z něho loupež.
Nahum 3. - 2. Praskání bičů a hřmot kol, a dusání koní, a vozů skákání bude.
Nahum 3. - 3. Jezdec vyzdvihne třpytící se meč, a blýskající se kopí, i bude množství zbitých, a veliké hromady těl mrtvých, tak že nebude žádného počtu těl mrtvých, až i padati budou přes těla jejich,
Nahum 3. - 4. Pro množství smilství smilnice, velmi milé, mistryně kouzlů, kteráž prodávala národy smilstvými svými, a lidi kouzly svými.
Nahum 3. - 5. Aj, já proti tobě, dí Hospodin zástupů, a odkryji podolek tvůj nad hlavu tvou, a ukáži národům nahotu tvou, a královstvím hanbu tvou.
Nahum 3. - 6. A ukydaje tě ohavnými věcmi, uvedu tě v lehkost, a vystavím tě za divadlo.
Nahum 3. - 7. I stane se, že kdožkoli uzří tě, vzdálí se od tebe, a dí: Vyplundrováno jest Ninive. Kdož by ho litovati měl? Kdež bych shledal ty, kteříž by tě těšiti měli?
Nahum 3. - 8. Což by se tobě lépe díti mělo, nežli No lidnému, kteréž sedělo mezi řekami, vodami byvši opuštěno, jehož val bylo moře, zed mělo od moře?
Nahum 3. - 9. Mouřenínská země i Egypt silou jeho byla, a nesčíslní, Putští a Lubimští, byli jemu na pomoc.
Nahum 3. - 10. A však i to v přestěhování přišlo a v zajetí, tak že i maličcí jeho rozrážíni byli na úhlech všech ulic, a o nejslavnější jeho metali los, a všickni znamenití jeho sevříni byli pouty.
Nahum 3. - 11. Takž i ty opiješ se, a pokrývati se musíš, i ty hledati budeš pomoci proti nepříteli.
Nahum 3. - 12. Všecky tvé pevnosti jsou jako fíkové s ovocem ranním, jimž jakž se zatřese, prší do úst toho, kdož by jedl.
Nahum 3. - 13. Aj, lid tvůj jsou ženy u prostřed tebe, nepřátelům tvým dokořen otevříny budou brány země tvé, a oheň sžíře závory tvé.
Nahum 3. - 14. Navaž sobě vody k obležení, upevni ohrady své, vejdi do bláta a šlapej hlinu, oprav cihelnu.
Nahum 3. - 15. Tam tě sžíře oheň, vytne tě meč, sžíře tě jako brouky, nechť jest vás veliký počet jako brouků, nechť jest vás veliký počet jako kobylek.
Nahum 3. - 16. Rozmnožilo jsi kupce své nad hvězdy nebeské, brouci připadnou i zaletují.
Nahum 3. - 17. Znamenití tvoji jako kobylky, a hejtmané tvoji jako velicí chroustové, kteříž se kladou vojensky po plotích v čas studena. Slunce vzešlo, tožť letí, aniž znáti místa jejich, kde byli.
Nahum 3. - 18. Zdřímají pastýři tvoji, ó králi Assyrský, ležeti budou znamenití tvoji, hojnost lidu tvého bude po horách, ale nebude žádného, kdo by shromáždil.
Nahum 3. - 19. K potření tvému není žádného léku, bolest rány tvé rozmohla se. Kteřížkoli uslyší pověst o tobě, rukama plésati budou nad tebou. Nebo na koho ustavičně nedocházelo ukrutenství tvé?
Abakuk 1. - 1. Břímě, kteréž u vidění viděl Abakuk prorok.
Abakuk 1. - 2. Až dokud, ó Hospodine, křičeti budu, a nevyslyšíš? Volati budu k tobě pro nátisk, a nespomůžeš?
Abakuk 1. - 3. Proč dopouštíš, abych hleděti musil na nepravost, a na bezpráví se dívati, též na zhoubu a na nátisk proti mně? A vždy jest, kdož svár a různici vzbuzuje.
Abakuk 1. - 4. Odkudž se děje opuštění zákona, a nedochází nikdá soud. Nebo bezbožný obkličuje spravedlivého, pročež vychází soud převrácený.
Abakuk 1. - 5. Pohleďte na národy a popatřte, nýbrž s velikým podivením se užasněte, proto že dělám dílo ve dnech vašich, o němž když vypravováno bude, neuvěříte.
Abakuk 1. - 6. Nebo aj, já vzbudím Kaldejské, národ lítý a rychlý, kterýž zjezdí všecku širokost země, aby dědičně opanoval příbytky jiných,
Abakuk 1. - 7. Strašlivý a hrozný, od něhož soud jeho i vyvýšenost jeho vyjde.
Abakuk 1. - 8. Koni jeho rychlejší budou než rysové, a lítější nad vlky večerní; veliké množství bude jezdců jeho, kteřížto jezdci jeho zdaleka přijedou, a přiletí jako orlice, kteráž chvátá na pastvu.
Abakuk 1. - 9. Každý z nich k utiskování přijde, obrátíce tváři své k východu, když seberou jako písek zajaté.
Abakuk 1. - 10. Tentýž i králům se posmívati bude, a knížata smích jemu budou; tentýž každé pevnosti smáti se bude, a zdělaje náspy, dobude jí.
Abakuk 1. - 11. Tehdy promění se duch jeho, a přestoupí i zaviní, mysle, že ta moc jeho boha jeho jest.
Abakuk 1. - 12. Hospodine Bože můj, Svatý můj, zdaliž ty nejsi od věčnosti? Myť nezemřeme. Hospodine, k soudu postavil jsi jej, ty, ó skálo, k trestání nastrojil jsi ho.
Abakuk 1. - 13. Čistéť jsou tvé oči, tak že na zlé věci hleděti, a na bezpráví se dívati nemůžeš. Pročež přehlídati máš nešlechetníkům a mlčeti, poněvadž bezbožník sehlcuje spravedlivějšího, než sám jest.
Abakuk 1. - 14. A zanechávati lidí jako ryb mořských, jako zeměplazu, kterýž nemá pána?
Abakuk 1. - 15. Všecky napořád udicí vytahuje, zatahuje je sítí svou, a zahrnuje je nevodem svým, protož veselí se a pléše.
Abakuk 1. - 16. Protož síti své obětuje, a kadí nevodu svému; nebo skrze ně ztučněl díl jeho, a strava jeho zlepšena.
Abakuk 1. - 17. S tím-liž se vším předce zatahovati má sít svou, a ustavičně národy mordovati bez lítosti?
Abakuk 2. - 1. Na stráži své státi budu, a postavím se na baště, vyhlédaje, abych viděti mohl, co mluviti bude ke mně Bůh, a co bych odpovídati měl po svém trestání.
Abakuk 2. - 2. I odpověděl mi Hospodin, a řekl: Napiš vidění, a to zřetelně na dskách, aby je přeběhl čtenář,
Abakuk 2. - 3. Proto že ještě do jistého času bude vidění, a směle mluviti bude až do konce, a nesklamáť. Jestliže by pak poprodlilo, posečkej na ně; neboť jistotně dojde, aniž bude meškati.
Abakuk 2. - 4. Aj ten, kdož se zpíná, tohoť duše není upřímá v něm, ale spravedlivý z víry své živ bude.
Abakuk 2. - 5. Ovšem pak více opilec, nešlechetnost a pýchu provodě, neostojí v příbytku; kterýž rozšiřuje jako peklo duši svou, jest jako smrt, kteráž se nemůže nasytiti, byť pak shromáždil k sobě všecky národy, a shrnul k sobě všecky lidi.
Abakuk 2. - 6. Zdaliž všickni ti proti němu přísloví nevynesou, a světlých slov i pohádek o něm? A neřeknou-liž: Běda tomu, kterýž rozmnožuje věci ne své, (až dokud pak?) a obtěžuje se hustým blátem?
Abakuk 2. - 7. Zdaliž nepovstanou rychle, kteříž by tě hryzli, a neprocítí, kteříž by tebou smýkali? A budeš u nich v ustavičném potlačení.
Abakuk 2. - 8. Proto že jsi ty zloupil národy mnohé, zloupí tě všickni ostatkové národů, pro krev lidskou, a nátisk země a města, i všech, kteříž přebývají v něm.
Abakuk 2. - 9. Běda tomu, kdož lakomě hledá mrzkého zisku domu svému, aby postavil na místě vysokém hnízdo své, a tak znikl nebezpečenství.
Abakuk 2. - 10. Uradils se k hanbě domu svému, abys plénil národy mnohé, a zhřešil sobě samému.
Abakuk 2. - 11. Nebo kamení ze zdi křičeti bude, a suk z dřeva posvědčovati bude toho.
Abakuk 2. - 12. Běda tomu, kterýž staví město krví, a utvrzuje město nepravostí.
Abakuk 2. - 13. Aj, zdaliž to není od Hospodina zástupů, že, o čemž pracují lidé a národové až do ustání nadarmo, oheň zkazí.
Abakuk 2. - 14. Nebo naplněna bude země známostí slávy Hospodinovy, jako vody naplňují moře.
Abakuk 2. - 15. Běda tomu, kterýž napájí bližního svého, přičiněje nádoby své, tak aby jej opojil, a díval se na jeho nahotu.
Abakuk 2. - 16. Sytíš se potupou, proto že jsi slavný. Píti budeš i ty, a obnažen budeš; obejdeť k tobě kalich pravice Hospodinovy, a vývratek mrzutý na slávu tvou.
Abakuk 2. - 17. Nebo nátisk Libánu a zhouba zvěři, kteráž ji děsila, přikryje tě, pro krev lidskou, a nátisk země a města, i všech, kteříž přebývají v něm.
Abakuk 2. - 18. Co prospívá rytina, že ji vyryl řemeslník její? Slitina i učitel lži, že doufá učinitel v účinek svůj, dělaje modly němé?
Abakuk 2. - 19. Běda tomu, kterýž říká dřevu: Prociť, a kameni němému: Probuď se. On-liž by učiti mohl? Pohleď na něj. Obloženť jest zlatem a stříbrem, ale není v něm žádného ducha.
Abakuk 2. - 20. Hospodin pak v chrámě svatosti své jest, umlkniž před oblíčejem jeho všecka země.
Abakuk 3. - 1. Modlitba Abakuka proroka podlé Šigejonót:
Abakuk 3. - 2. Ó Hospodine, uslyšev pohrůžku tvou, ulekl jsem se. Hospodine, dílo své u prostřed let při životu zachovej, u prostřed let známé učiň, v hněvě na milosrdenství se rozpomeň.
Abakuk 3. - 3. Když se Bůh bral od poledne, a Svatý s hory Fáran, Sélah, slávu jeho přikryla nebesa, a země byla plná chvály jeho.
Abakuk 3. - 4. Blesk byl jako světlo, rohy po bocích svých měl, a tu skryta byla síla jeho.
Abakuk 3. - 5. Před tváří jeho šlo morní nakažení, a uhlí řeřavé šlo před nohama jeho.
Abakuk 3. - 6. Zastavil se, a změřil zemi; pohleděl, a rozptýlil národy. Zrozrážíny jsou hory věčné, sklonili se pahrbkové věční, cesty jeho jsou věčné.
Abakuk 3. - 7. Viděl jsem, že stanové Chusan jsou pouhá marnost, a třásli se kobercové země Madianské.
Abakuk 3. - 8. Zdaliž se na řeky, ó Hospodine, zdaliž se na řeky rozpálil hněv tvůj? Zdali proti moři rozhněvání tvé, když jsi jel na koních svých a na vozích svých spasitelných?
Abakuk 3. - 9. Patrně jest zjeveno lučiště tvé pro přísahy pokolením lidu tvého stalé, Sélah. Řeky země jsi rozdělil,
Abakuk 3. - 10. Viděly tě hory, třásly se, povodeň vod ustoupila; vydala propast hlas svůj, hlubina rukou svých pozdvihla.
Abakuk 3. - 11. Slunce a měsíc v obydlí svém zastavil se, při světle střely tvé létaly, při blesku stkvoucí kopí tvé.
Abakuk 3. - 12. V hněvě šlapal jsi zemi, v prchlivosti mlátil jsi pohany.
Abakuk 3. - 13. Vyšel jsi k vysvobození lidu svého, k vysvobození s pomazaným svým; srazil jsi hlavu s domu bezbožníka až do hrdla, obnaživ základ. Sélah.
Abakuk 3. - 14. Holemi jeho probodl jsi hlavu vsí jeho, když se bouřili jako vichřice k rozptýlení mému, plésali, jako by sežrati měli chudého v skrytě.
Abakuk 3. - 15. Bral jsi se po moři na koních svých, skrze hromadu vod mnohých.
Abakuk 3. - 16. Slyšel jsem, a zatřáslo se břicho mé, k hlasu tomu drkotali rtové moji, kosti mé práchnivěly, a všecken jsem se třásl, že se mám upokojiti v den ssoužení, když přitáhne na lid, aby jej válečně hubil.
Abakuk 3. - 17. Byť pak fík nekvetl, a nebylo úrody na vinicích; byť i ovoce olivy pochybilo, a rolí nepřinesla užitky; a od ovčince odřezován byl brav, a nebylo žádného skotu v chlévích:
Abakuk 3. - 18. Já však v Hospodinu veseliti se budu, plésati budu v Bohu spasení svého.
Abakuk 3. - 19. Hospodin Panovník jest síla má, kterýž činí nohy mé jako laní, a na vysokých místech mých cestu mi způsobuje. Přednímu zpěváku na můj neginot.
Sofonjáš 1. - 1. Slovo Hospodinovo, kteréž se stalo k Sofoniášovi synu Chusi, syna Godoliášova, syna Amariášova, syna Ezechiášova, za dnů Joziáše syna Amonova, krále Judského.
Sofonjáš 1. - 2. Zajisté že sklidím všecko se svrchku té země, praví Hospodin.
Sofonjáš 1. - 3. Sklidím lidi i hovada, sklidím ptactvo nebeské i ryby mořské, i pohoršení s bezbožnými; vypléním, pravím, lidi se svrchku této země, praví Hospodin.
Sofonjáš 1. - 4. Nebo vztáhna ruku svou na Judu a na všecky obyvatele Jeruzalémské, zahladím z místa tohoto ostatek Bále, i kněží jeho s jich pomocníky,
Sofonjáš 1. - 5. I ty, kteříž se klanějí na střechách vojsku nebeskému, i ty, kteříž klanějíce se, přisahají skrze Hospodina, i ty, kteříž přisahají skrze Melecha svého.
Sofonjáš 1. - 6. I ty, kteříž zpět odcházejí, aby nenásledovali Hospodina, a kteříž nehledají Hospodina, aniž se ho dotazují.
Sofonjáš 1. - 7. Umlkni před oblíčejem Panovníka Hospodina, nebo blízký jest den Hospodinův; přistrojil zajisté Hospodin obět, povolal pozvaných svých.
Sofonjáš 1. - 8. I stane se v den oběti Hospodinovy, že navštívím knížata a syny královy i všecky, kteříž se obláčejí v roucho cizozemců.
Sofonjáš 1. - 9. Navštívím v ten den i každého, kterýž vskakuje na prah, kteříž naplňují dům pánů svých nátiskem a lstí.
Sofonjáš 1. - 10. I stane se v ten den, praví Hospodin, hlas křiku od brány rybné, a kvílení od druhé strany a třeskot veliký od pahrbků.
Sofonjáš 1. - 11. Kvělte vy, kteříž bydlíte u vnitřku; nebo vyhlazen bude všecken obor kupců, vypléněni budou všickni snášející stříbro.
Sofonjáš 1. - 12. I stane se v ten čas, že přehledávati budu Jeruzalém s lucernami, a navštívím muže, kteříž ulnuli v kvasnicích svých, kteříž říkají v srdci svém: Nečiniť dobře Hospodin, aniž zle činí.
Sofonjáš 1. - 13. Nebo přijde statek jejich na rozchvátání, a domové jejich na zpuštění. Stavějí zajisté domy, ale nebudou v nich bydliti; a štěpují vinice, ale nebudou píti vína z nich.
Sofonjáš 1. - 14. Blízký jest den Hospodinův veliký, blízký jest a rychlý velmi zvuk dne Hospodinova, tuť hořce křičeti bude udatný.
Sofonjáš 1. - 15. Den rozhněvání bude ten den, den úzkosti a trápení, den zpuštění a to hrozného, den temnosti a mračna, den oblaku a mrákoty,
Sofonjáš 1. - 16. Den trouby a troubení proti městům hrazeným, a proti úhlům vysokým,
Sofonjáš 1. - 17. V němž úzkostmi sevru lidi, aby chodili jako slepí, nebo proti Hospodinu zhřešili. I vylita bude krev jejich jako prach, a těla jejich jako lejna.
Sofonjáš 1. - 18. Ani stříbro jejich, ani zlato jejich nebude jich moci vytrhnouti v den rozhněvání Hospodinova; nebo ohněm horlivosti jeho sehlcena bude tato všecka země, proto že konec jistě rychlý učiní všechněm obyvatelům země.
Sofonjáš 2. - 1. Ohledejte sebe, ohledejte, pravím, ó národe nemilý,
Sofonjáš 2. - 2. Prvé než uložení přijde, a den jako plevy pomine, prvé než přijde na vás prchlivost hněvu Hospodinova, prvé než přijde na vás den hněvu Hospodinova.
Sofonjáš 2. - 3. Hledejte Hospodina všickni tiší země, kteříž soud jeho činíte; hledejte spravedlnosti, hledejte tichosti. Snad se ukryjete v den hněvu Hospodinova.
Sofonjáš 2. - 4. Nebo Gáza bude opuštěno, a Aškalon zpustne; Azot o polednách zaženou, a Akaron vykořeněn bude.
Sofonjáš 2. - 5. Běda těm, kteříž bydlí v krajině pomořské, národu Ceretejských. Slovo Hospodinovo proti vám jest, ó země Kananejská Filistinských, že tě tak zahladím, aby nebylo žádného obyvatele.
Sofonjáš 2. - 6. I bude krajina pomořská místo ovčinců, jam pastýřských a stájí dobytka.
Sofonjáš 2. - 7. Bude také i ostatku domu Judského krajinou, kdež by pásli. V domích Aškalonu u večer léhati budou, když je navštíví Hospodin Bůh jejich, a přivede zase zajaté jejich.
Sofonjáš 2. - 8. Slyšelť jsem hanění Moábských a utrhání synů Ammonitských, kterýmiž haněli můj lid, a honosili se na pomezí jejich.
Sofonjáš 2. - 9. Protož živ jsem já, praví Hospodin zástupů, Bůh Izraelský, že Moáb jako Sodoma bude, a synové Ammonitští jako Gomora, místem kopřiv a domem solným a pustinou až na věky. Ostatkové lidu mého rozchvátají je, a pozůstalí z lidu mého dědičně je obdrží.
Sofonjáš 2. - 10. To jim pro pýchu jejich, že zhaněli a zpínali se nad lid Hospodina zástupů.
Sofonjáš 2. - 11. Hrozný jim bude Hospodin; nebo způsobí, aby zhubeněli všickni bohové země. I bude se jemu klaněti každý z místa svého, všickni ostrovové národu.
Sofonjáš 2. - 12. Také i vy, Mouřenínové, mečem mým zbiti budete.
Sofonjáš 2. - 13. Nebo vztáhne ruku svou na půlnoci, a zhubí Assyrii, a obrátí Ninive v pustinu, a v suchost jako poušť.
Sofonjáš 2. - 14. I budou u prostřed něho léhati stáda, všecky šelmy národů, pelikán i výr na makovicích jeho nocovati budou; hlas zníti bude na okně, pustina na veřeji, když cedroví jeho obnaží.
Sofonjáš 2. - 15. Takovéť bude to město plésající, kteréž sedí bezpečně, říkaje v srdci svém: Já jsem, a kromě mne není žádného více. Jakť jest učiněno pusté, peleší šelmám! Kdožkoli půjde skrze ně, ckáti bude a zmítati rukou svou.
Sofonjáš 3. - 1. Běda městu tomuto hltavému a poškvrněnému a utiskujícímu.
Sofonjáš 3. - 2. Neposlouchá hlasu, aniž přijímá kázně; v Hospodina nedoufá, k Bohu svému nepřibližuje se.
Sofonjáš 3. - 3. Knížata jeho jsou u prostřed něho lvové řvoucí, soudcové jeho vlci večerní, nehryzou kostí až do rána.
Sofonjáš 3. - 4. Proroci jeho kvapní, muži velmi nešlechetní; kněží jeho poškvrňují věci svaté, natahují zákona.
Sofonjáš 3. - 5. Hospodin spravedlivý u prostřed něho jest, nelibuje nepravosti, každého dne soud svůj vynáší na světlo bez přestání, a však nešlechetník neumí se styděti.
Sofonjáš 3. - 6. Vyplénil jsem národy, zpustli zámkové jejich, v pustinu obrátil jsem ulice jejich, tak že žádný přes ně nechodí; zpustla města jejich, tak že není člověka, není žádného obyvatele.
Sofonjáš 3. - 7. Řekl jsem: Jistotně báti se mne budeš, přijmeš kázeň, aby nebyl vypléněn příbytek tvůj tím, čím jsem tě navštíviti chtěl. Ale ráno vstanouce, porušují všecky snažnosti své.
Sofonjáš 3. - 8. Protož očekávejtež na mne, praví Hospodin, do dne toho, v kterémž povstanu k loupeži. Nebo soud můj jest, abych sebral národy, shromáždil království, abych vylil na ně rozhněvání své a všecku prchlivost hněvu svého; ohněm zajisté horlivosti mé sehlcena bude všecka tato země.
Sofonjáš 3. - 9. Tehdáž zajisté způsobím národům rty čisté, jimiž by vzývali všickni jméno Hospodinovo, a sloužili jemu jedním ramenem.
Sofonjáš 3. - 10. Ti, kteříž jsou za řekami Mouřenínské země, koříce se mi, se dcerou rozptýlených mých dary mi přinesou.
Sofonjáš 3. - 11. V ten den nebudeš se hanbiti za žádné skutky své, jichž jsi se dopustil proti mně; nebo tehdáž odejmu z prostředku tvého ty, kteříž pléší v důstojnosti tvé, a nebudeš se více vyvyšovati na hoře svatosti mé.
Sofonjáš 3. - 12. A pozůstavím u prostřed tebe lid chudý a nuzný, i budou doufati ve jménu Hospodinovu.
Sofonjáš 3. - 13. Ostatkové Izraele neučiní nepravosti, aniž mluviti budou lži, aniž se nalezne v ústech jejich jazyk lstivý, ale pásti se budou a odpočívati, a nebude žádného, kdo by je přestrašil.
Sofonjáš 3. - 14. Prozpěvuj, dcero Sionská, prokřikujte, Izraelští, vesel se a plésej vším srdcem, dcero Jeruzalémská,
Sofonjáš 3. - 15. Že odjal Hospodin soudy tvé, odklidil nepřítele tvého. Král Izraelský Hospodin jest u prostřed tebe, nebudeš se báti více zlého.
Sofonjáš 3. - 16. V ten den bude řečeno Jeruzalému: Neboj se, a Sionu: Nechť nemdlejí ruce tvé.
Sofonjáš 3. - 17. Hospodin Bůh tvůj u prostřed tebe mocný zachová tě, radovati se bude z tebe velice, přestane na milování svém tebe, plésati bude nad tebou s prozpěvováním, řka:
Sofonjáš 3. - 18. Toužící po Jeruzalému zase sberu, z tebeť jsou, bolestící pro břímě pohanění vzložené na tebe.
Sofonjáš 3. - 19. Aj, já konec učiním všechněm, kteříž tě trápiti budou v ten čas, a zachovám kulhavou, a zahnanou shromáždím; nýbrž způsobím jim chválu a jméno po vší zemi, v níž pohanění nesli.
Sofonjáš 3. - 20. V ten čas přivedu vás, v ten čas, pravím, shromáždím vás; nebo dám vám jméno a chválu mezi všemi národy země, když zase přivedu zajaté vaše před očima vašima, dí Hospodin.
Ageus 1. - 1. Léta druhého Daria krále, měsíce šestého, prvního dne téhož měsíce, stalo se slovo Hospodinovo skrze Aggea proroka k Zorobábelovi synu Salatielovu, knížeti Judskému, a k Jozue synu Jozadakovu, knězi nejvyššímu, řkoucí:
Ageus 1. - 2. Takto dí Hospodin zástupů, řka: Lid tento praví, že nepřišel čas, čas, v němž by dům Hospodinův staven byl.
Ageus 1. - 3. Pročež stalo se slovo Hospodinovo skrze Aggea proroka, řkoucí:
Ageus 1. - 4. Jest-liž vám čas, abyste vy seděli v domích svých taflovaných, a dům tento pustý stál?
Ageus 1. - 5. Protož nyní takto praví Hospodin zástupů: Přiložte srdce své k cestám svým.
Ageus 1. - 6. Sejete mnoho, a shromažďujete málo; jíte, ale nebýváte nasyceni; pijete, ale neuhašujete žízně; obláčíte se, ale žádný nemůže se zahříti; a ten, kdož sobě mzdu shromažďuje, shromažďuje ji do pytlíka děravého.
Ageus 1. - 7. Takto praví Hospodin zástupů: Přiložte srdce své k cestám svým.
Ageus 1. - 8. Vstupte na tuto horu, a svezouce dříví, stavějte dům tento, i oblíbím sobě to, a budu oslaven, praví Hospodin.
Ageus 1. - 9. Patříte na mnoho, a aj, maličko jest, a což vnášíte do domu, já to rozdmychuji. Proč se to děje? dí Hospodin zástupů. I pro dům můj, že pustý jest, ješto vy jeden každý pečlivi jste o dům svůj.
Ageus 1. - 10. Protož zavřelo se nebe nad vámi, aby nedávalo rosy, země také zavřela se, aby nevydávala úrody své.
Ageus 1. - 11. A tak zavolal jsem sucha na zemi tuto, a na tyto hory, i na obilé, i na víno, a na olej, i na to, což by měla vydávati země, i na lidi, i na dobytek, i na všecku práci rukou.
Ageus 1. - 12. I uposlechl Zorobábel syn Salatielův, a Jozue syn Jozadakův, kněz nejvyšší, i všickni ostatkové lidu hlasu Hospodina Boha svého, a slov Aggea proroka, poněvadž jej poslal Hospodin Bůh jejich; nebo se bál lid tváři Hospodinovy.
Ageus 1. - 13. Tedy Aggeus posel Hospodinův mluvil lidu v poselství Hospodinovu, řka: Já s vámi jsem, praví Hospodin.
Ageus 1. - 14. V tom vzbudil Hospodin ducha Zorobábele syna Salatielova, knížete Judského, a ducha Jozue syna Jozadakova, kněze nejvyššího, a ducha ostatků všeho lidu, a přišedše, dělali dílo v domě Hospodina zástupů, Boha svého.
Ageus 2. - 1. Dne dvadcátého čtvrtého, měsíce šestého, léta druhého Daria krále.
Ageus 2. - 2. Měsíce sedmého, dvadcátého prvního dne téhož měsíce, stalo se slovo Hospodinovo skrze Aggea proroka, řkoucí:
Ageus 2. - 3. Mluv nyní k Zorobábelovi synu Salatielovu, knížeti Judskému, a Jozue synu Jozadakovu, knězi nejvyššímu, i k ostatkům lidu, řka:
Ageus 2. - 4. Kdo jest mezi vámi pozůstalý, ješto viděl dům ten v slávě jeho první? A jaký vy jej nyní vidíte? Zdaliž není proti onomu jako nic před očima vašima?
Ageus 2. - 5. A však nyní posilň se Zorobábeli, praví Hospodin, posilň se i Jozue synu Jozadakův, kněže nejvyšší, a posilň se všecken lide země této, praví Hospodin, a dodělejte; nebo já s vámi jsem, praví Hospodin zástupů,
Ageus 2. - 6. Podlé slova, jímž jsem smlouvu učinil s vámi, když jste vycházeli z Egypta. Duch také můj stane u prostřed vás, nebojtež se.
Ageus 2. - 7. Nebo takto praví Hospodin zástupů: Po malém času, aj, já ještě jednou pohnu nebem i zemí, a mořem i suchostí.
Ageus 2. - 8. Pohnu, pravím, všemi národy, a přijdou k Žádoucímu všechněm národům, i naplním dům tento slávou, praví Hospodin zástupů.
Ageus 2. - 9. Méť jest stříbro a mé jest zlato, praví Hospodin zástupů.
Ageus 2. - 10. Větší bude sláva domu tohoto posledního, než onoho prvního, praví Hospodin zástupů; nebo na tomto místě způsobím pokoj, praví Hospodin zástupů.
Ageus 2. - 11. Dvadcátého čtvrtého dne, devátého měsíce, léta druhého Daria, stalo se slovo Hospodinovo skrze Aggea proroka, řkoucí:
Ageus 2. - 12. Takto praví Hospodin zástupů: Vzeptej se nyní kněží na zákon, řka:
Ageus 2. - 13. Ej, kdyby někdo nesl maso svaté v křídle sukně své, aneb dotkl by se křídlem svým chleba, neb vaření, neb vína, neb oleje, neb jakéžkoli krmě, zdali bude posvěcen? I odpověděli kněží a řekli: Nikoli.
Ageus 2. - 14. Tedy řekl Aggeus: Jestliže někdo jsa nečistý od těla mrtvého, dotkl by se něčeho z těch věcí, bude-li nečisté? I odpověděli kněží a řekli: Nečisté bude.
Ageus 2. - 15. Tedy odpovídaje Aggeus, řekl: Tak lid tento a tak národ tento před tváří mou, praví Hospodin, a tak všecko dílo rukou jejich, i cožkoli obětovali tam, nečisté bylo.
Ageus 2. - 16. Nyní tedy přiložte medle srdce své od tohoto dne až do onoho, jakž přestal kladen býti kámen na kameni v domě Hospodinově,
Ageus 2. - 17. Od toho času, když přišel někdo k hromadě dvadcíti, bylo jen deset; když přišel k kádi, aby nabral padesáte z presu, bylo jen dvadcet.
Ageus 2. - 18. Bil jsem vás suchem a rzí, i krupobitím všecko dílo rukou vašich, však žádný z vás neobrátil se ke mně, praví Hospodin.
Ageus 2. - 19. Přiložte již srdce své od tohoto dne až do onoho, ode dne dvadcátého čtvrtého, měsíce devátého, až do dne, v kterémž založen byl chrám Hospodinův, (přiložte srdce své).
Ageus 2. - 20. Zdali již jest semeno v obilnici? Anobrž ani vinný kmen, ani fík, ani strom jablek zrnatých, ani strom olivový nevydal ovoce. Od tohoto dne požehnám.
Ageus 2. - 21. Potom stalo se slovo Hospodinovo po druhé k Aggeovi, dvadcátého čtvrtého dne téhož měsíce, řkoucí:
Ageus 2. - 22. Mluv k Zorobábelovi knížeti Judskému, řka: Já pohnu nebem i zemí,
Ageus 2. - 23. A podvrátím stolici království, a zkazím sílu království pohanských; podvrátím, pravím, vůz i ty, kteříž na něm jezdí, a sejdou koni i jezdci jejich jeden každý od meče bratra svého.
Ageus 2. - 24. V ten den, praví Hospodin zástupů, vezmu tebe, Zorobábeli synu Salatielův, služebníče můj, praví Hospodin, a učiním tě jako pečetní prsten; nebo jsem tě vyvolil, praví Hospodin zástupů.
Zacharjáš 1. - 1. Měsíce osmého, léta druhého Dariova, stalo se slovo Hospodinovo k Zachariášovi synu Barachiáše, syna Iddova, proroku, řkoucí:
Zacharjáš 1. - 2. Rozhněval se Hospodin na otce vaše velice.
Zacharjáš 1. - 3. Protož rci těmto: Takto praví Hospodin zástupů: Navraťte se ke mně, praví Hospodin zástupů, a navrátím se k vám, praví Hospodin zástupů.
Zacharjáš 1. - 4. Nebuďte jako otcové vaši, na něž volávali proroci onino předešlí, říkajíce: Takto praví Hospodin zástupů: Navraťte se nyní od cest svých zlých, i od skutků vašich zlých, ale neuposlechli, ani pozorovali mne, praví Hospodin.
Zacharjáš 1. - 5. Otcové vaši kde jsou? A proroci ti zdali na věky živi jsou?
Zacharjáš 1. - 6. Ale však slova má a soudové moji, kteréž jsem přikázal služebníkům svým prorokům, zdali nepostihli otců vašich? tak že obrátivše se, řekli: Jakž uložil Hospodin zástupů učiniti nám podlé cest našich, a podlé skutků našich, tak učinil nám.
Zacharjáš 1. - 7. Dne čtyřmecítmého, jedenáctého měsíce, kterýž jest měsíc Šebat, léta druhého Dariova, stalo se slovo Hospodinovo k Zachariášovi synu Barachiáše, syna Iddova, proroku, řkoucí:
Zacharjáš 1. - 8. Viděl jsem v noci, a aj, muž sedí na koni ryzím, kterýž stál mezi myrtovím, kteréž bylo v dolině, za ním pak koně ryzí, strakaté a bílé.
Zacharjáš 1. - 9. I řekl jsem: Kdo jsou tito, Pane můj? Řekl mi anděl ten, kterýž mluvil se mnou: Já ukáži tobě, kdo jsou tito.
Zacharjáš 1. - 10. Tedy odpovídaje muž ten, kterýž stál mezi myrtovím, řekl: Tito jsou, kteréž poslal Hospodin, aby zchodili zemi.
Zacharjáš 1. - 11. I odpověděli andělu Hospodinovu tomu, kterýž stál mezi myrtovím, a řekli: Zchodili jsme zemi, a aj, všecka země bezpečně bydlí, a pokoje užívá.
Zacharjáš 1. - 12. Tedy odpověděl anděl Hospodinův a řekl: Ó Hospodine zástupů, až dokudž ty se nesmiluješ nad Jeruzalémem a nad městy Judskými, na kteréž jsi hněval se již sedmdesáte let?
Zacharjáš 1. - 13. I odpověděl Hospodin andělu tomu, kterýž mluvil se mnou, slovy dobrými, slovy potěšitelnými.
Zacharjáš 1. - 14. Tedy řekl mi anděl, kterýž mluvil ke mně: Volej a rci: Takto praví Hospodin zástupů: Horlím pro Jeruzalém a Sion horlením velikým.
Zacharjáš 1. - 15. A hněvám se náramně na ty národy, kteříž mají pokoj; nebo když jsem já se málo rozhněval, oni pomáhali k zlému.
Zacharjáš 1. - 16. Protož takto praví Hospodin: Navrátil jsem se k Jeruzalému milosrdenstvím, dům můj staven bude v něm, praví Hospodin zástupů, a pravidlo vztaženo bude na Jeruzalém.
Zacharjáš 1. - 17. Ještě volej a rci: Takto praví Hospodin zástupů: Ještěť se rozsadí města má pro hojnost dobrého; neboť utěší ještě Hospodin Sion, a vyvolí ještě Jeruzalém.
Zacharjáš 1. - 18. Tedy pozdvihl jsem očí svých, a uzřel jsem, a aj, čtyři rohové.
Zacharjáš 1. - 19. I řekl jsem andělu, kterýž mluvil se mnou: Co jest toto? I řekl mi: To jsou ti rohové, kteříž zmítali Judou, Izraelem a Jeruzalémem.
Zacharjáš 1. - 20. Ukázal mi také Hospodin čtyři kováře.
Zacharjáš 1. - 21. I řekl jsem: Co jdou dělati tito? I mluvil, řka: Tito jsou rohové, kteříž zmítali Judou, tak že žádný nemohl pozdvihnouti hlavy své. Protož přišli tito, aby je přestrašili, a srazili rohy těch národů, kteříž pozdvihli rohu proti zemi Judské, aby ní zmítali.
Zacharjáš 2. - 1. Opět pozdvihl jsem očí svých, a uzřel jsem, a aj muž, v jehož ruce byla šnůra míry.
Zacharjáš 2. - 2. I řekl jsem: Kam jdeš? I řekl mi: Měřiti Jeruzaléma, abych viděl, jak veliká širokost jeho, a jak veliká dlouhost jeho.
Zacharjáš 2. - 3. A aj, když anděl ten, kterýž mluvil se mnou, vycházel, jiný anděl vycházel jemu vstříc.
Zacharjáš 2. - 4. A řekl jemu: Běž, mluv k mládenci tomu, řka: Po vsech bydliti budou Jeruzalémští, pro množství lidu a dobytka u prostřed něho.
Zacharjáš 2. - 5. A já budu, praví Hospodin, jeho zdí ohnivou vůkol, a slávou budu u prostřed něho.
Zacharjáš 2. - 6. Nuže, nuže, utectež již z země půlnoční, praví Hospodin, poněvadž se čtyř stran světa volný průchod učinil jsem vám, praví Hospodin.
Zacharjáš 2. - 7. Nuže, Sione, kterýž přebýváš u dcery Babylonské, vydobuď se.
Zacharjáš 2. - 8. Nebo takto praví Hospodin zástupů: Po slávě poslal mne proti národům těm, kteříž zloupili vás; nebo kdož se dotýká vás, dotýká se zřítelnice oka mého.
Zacharjáš 2. - 9. Nebo aj, já zdvihnu ruku svou proti nim, a budou loupež služebníkům svým, i zvíte, že Hospodin zástupů poslal mne.
Zacharjáš 2. - 10. Prozpěvuj a vesel se, dcero Sionská; nebo aj, já přijdu a budu bydliti u prostřed tebe, praví Hospodin.
Zacharjáš 2. - 11. I připojí se národové mnozí k Hospodinu v ten den, a budou mým lidem, a budu bydliti u prostřed tebe, i zvíš, že Hospodin zástupů poslal mne k tobě.
Zacharjáš 2. - 12. Tehdy dědičně ujme Hospodin Judu, díl svůj, v zemi svaté, a vyvolí zase Jeruzalém.
Zacharjáš 2. - 13. Umlkniž všeliké tělo před oblíčejem Hospodinovým, neboť procítí z příbytku svatosti své.
Zacharjáš 3. - 1. Potom mi ukázal Jozue kněze nejvyššího, stojícího před andělem Hospodinovým, a satana stojícího po pravici jeho, aby se mu protivil.
Zacharjáš 3. - 2. Ale Hospodin řekl satanu: Potresciž tě Hospodin, satane, potresciž tě, pravím, Hospodin, kterýž vyvoluje Jeruzalém. Zdaliž tento není jako hlavně vychvácená z ohně?
Zacharjáš 3. - 3. Jozue pak oblečen byl v roucha zmazaná, a stál před andělem.
Zacharjáš 3. - 4. I odpověděl a řekl těm, kteříž stáli před ním, řka: Vezměte roucho to zmazané s něho. A řekl jemu: Pohleď, přenesl jsem s tebe nepravost tvou, a oblékl jsem tě v roucha proměnná.
Zacharjáš 3. - 5. Opět řekl: Nechť vstaví čepici pěknou na hlavu jeho. I vstavili čepici pěknou na hlavu jeho, a oblékli ho v roucha. Anděl pak Hospodinův tu stál.
Zacharjáš 3. - 6. A osvědčil anděl Hospodinův Jozue, řka:
Zacharjáš 3. - 7. Takto praví Hospodin zástupů: Jestliže po cestách mých choditi budeš, a jestliže stráž mou držeti budeš, budeš-li také souditi dům můj, a budeš-li ostříhati síní mých: dámť zajisté to, abys chodil mezi těmito přístojícími.
Zacharjáš 3. - 8. Slyš nyní, Jozue, kněže nejvyšší, ty i tovaryši tvoji, kteříž sedí před tebou: Ačkoli muži ti jsou za zázrak, aj, já však přivedu služebníka svého, Výstřelek.
Zacharjáš 3. - 9. Nebo aj, totoť jest ten kámen, kterýž kladu před Jozue, na kámen jeden sedm očí; aj, já vyřeži na něm řezbu, praví Hospodin zástupů, a odejmu nepravost té země jednoho dne.
Zacharjáš 3. - 10. V ten den, praví Hospodin zástupů, povoláte jeden každý bližního svého pod vinný kmen a pod fík.
Zacharjáš 4. - 1. Potom navrátil se anděl, kterýž mluvil se mnou, a zbudil mne jako muže, kterýž zbuzen bývá ze sna svého.
Zacharjáš 4. - 2. I řekl mi: Co vidíš? Jemuž jsem řekl:Vidím, že aj, svícen zlatý všecken, a olejný dčbán na vrchu jeho, a sedm lamp jeho na něm, a sedm nálevek k těm sedmi lampám, kteréž jsou na vrchu jeho.
Zacharjáš 4. - 3. A dvě olivy při něm, jedna po pravé straně dčbánu olejného, a druhá po levé straně jeho.
Zacharjáš 4. - 4. Tehdy odpověděl jsem a řekl jsem andělu tomu, kterýž mluvil ke mně, řka: Co ty věci jsou, pane můj?
Zacharjáš 4. - 5. A odpovídaje anděl, kterýž mluvil se mnou, řekl mi: Což nevíš, co ty věci jsou? I řekl jsem: Nevím, pane můj.
Zacharjáš 4. - 6. Tedy odpovídaje, mluvil ke mně, řka: Toto jest slovo Hospodinovo k Zorobábelovi, řkoucí: Ne silou, ani mocí, ale Duchem mým, praví Hospodin zástupů.
Zacharjáš 4. - 7. Co jsi ty, ó horo veliká, před Zorobábelem? Rovina. Nebo doloží nejvyšší kámen s hlučným prokřikováním: Milost, milost jemu.
Zacharjáš 4. - 8. I stalo se slovo Hospodinovo ke mně, řkoucí:
Zacharjáš 4. - 9. Ruce Zorobábelovy založily dům tento, a ruce jeho dokonají. I zvíš, že Hospodin zástupů poslal mne k vám.
Zacharjáš 4. - 10. Nebo kdož by pohrdal dnem malých začátků, poněvadž se veselí, hledíce na ten kámen, totiž na závaží v ruce Zorobábelově, těch sedm očí Hospodinových, procházejících všecku zemi?
Zacharjáš 4. - 11. Tedy odpovídaje jemu, řekl jsem? Co ty dvě olivy po pravé straně toho svícnu, i po levé straně jeho?
Zacharjáš 4. - 12. Opět odpovídaje jemu, řekl jsem: Co ty dvě olivky, kteréž jsou mezi dvěma trubicemi zlatými, kteréž vylévají z sebe zlato?
Zacharjáš 4. - 13. I mluvil ke mně, řka: Víš-liž, co ty věci jsou? I řekl jsem: Nevím, pane můj.
Zacharjáš 4. - 14. Tedy řekl: To jsou ty dvě olivy, kteréž jsou u Panovníka vší země.
Zacharjáš 5. - 1. Potom opět pozdvihna očí svých, uzřel jsem, a aj, kniha letěla.
Zacharjáš 5. - 2. I řekl mi: Co vidíš? Jemuž jsem řekl: Vidím knihu letící, jejíž dlouhost byla dvadcíti loktů a širokost desíti loktů.
Zacharjáš 5. - 3. Tedy řekl mi: Toto prokletí vyjde na širokost vší země. Nebo každý zloděj podlé něho jako i ona vyhlazen, a každý přisahající podlé něho jako i ona vyhlazen bude.
Zacharjáš 5. - 4. Vynesu je, praví Hospodin zástupů, aby došlo na dům zloděje, a na dům přisahajícího skrze jméno mé falešně; anobrž bude bydliti u prostřed domu jeho, a docela zkazí jej, i dříví jeho i kamení jeho.
Zacharjáš 5. - 5. Tedy vyšel anděl ten, kterýž mluvil se mnou, a řekl mi: Pozdvihni nyní očí svých a viz, co jest to, což pochází.
Zacharjáš 5. - 6. I řekl jsem: Co jest? Kterýž odpověděl: Toto jest efi pocházející. Řekl také: Toto jest oko její prohlédající všecku zemi.
Zacharjáš 5. - 7. A aj, plech tlustý olověný nesen byl, a přitom žena jedna, kteráž seděla u prostřed té efi.
Zacharjáš 5. - 8. I řekl: Toto jest ta bezbožnost. I uvrhl ji do prostřed té efi, uvrhl i ten plech olověný na vrch její.
Zacharjáš 5. - 9. A pozdvihna očí svých, uzřel jsem, a aj, dvě ženy vycházely, majíce vítr v křídlách svých. Měly pak křídla podobná křídlům čápím, a vyzdvihly tu efi mezi zemi a mezi nebe.
Zacharjáš 5. - 10. I řekl jsem andělu tomu, kterýž mluvil se mnou: Kam ony nesou tu efi?
Zacharjáš 5. - 11. Kterýž řekl mi: Aby sobě vystavěla dům v zemi Sinear, kdež by utvrzena byla a postavena na podstavku svém.
Zacharjáš 6. - 1. Potom opět pozdvihna očí svých, viděl jsem, a aj, čtyři vozové vycházeli z prostředku dvou hor, hory pak ty byly hory ocelivé.
Zacharjáš 6. - 2. V prvním voze byli koni ryzí, a v druhém voze byli koni vraní,
Zacharjáš 6. - 3. V voze pak třetím koni bílí, a v voze čtvrtém koni strakatí a hnědí.
Zacharjáš 6. - 4. Tedy odpovídaje, řekl jsem andělu, kterýž mluvil se mnou: Co tyto věci, pane můj?
Zacharjáš 6. - 5. I odpověděl anděl ten a řekl mi: To jsou čtyři větrové nebeští, vycházející odtud, kdež stáli před Panovníkem vší země.
Zacharjáš 6. - 6. Koni vraní zapřežení vycházejí do země půlnoční, a bílí vycházejí za nimi, strakatí pak vycházejí do země polední.
Zacharjáš 6. - 7. Hnědí také vyšedše, chtěli jíti, aby schodili zemi. Protož řekl: Jděte, schoďte zemi. I schodili zemi.
Zacharjáš 6. - 8. A povolav mne, mluvil ke mně, řka: Aj ti, kteříž vyšli do země půlnoční, spokojili ducha mého v zemi půlnoční.
Zacharjáš 6. - 9. I stalo se slovo Hospodinovo ke mně, řkoucí:
Zacharjáš 6. - 10. Vezmi od zajatých, od Cheldaje a od Tobiáše a od Jedaiáše, (a přijdeš ty téhož dne, a vejdeš do domu Joziáše syna Sofoniášova), kteříž jdou z Babylona,
Zacharjáš 6. - 11. Vezmi, pravím, stříbro a zlato, a udělej koruny, a vstav na hlavu Jozue syna Jozadakova, kněze nejvyššího.
Zacharjáš 6. - 12. A mluviti budeš k němu, řka: Takto praví Hospodin zástupů, řka: Aj muž, jehož jméno jest Výstřelek, kterýž z místa svého pučiti se bude, ten vystaví chrám Hospodinův.
Zacharjáš 6. - 13. Nebo ten má vystavěti chrám Hospodinův, a tentýž zase přinese slávu, a seděti a panovati bude na trůnu svém, a bude knězem na trůnu svém, a rada pokoje bude mezi nimi oběma.
Zacharjáš 6. - 14. Budou pak ty koruny Chelemovi, a Tobiášovi, a Jedaiášovi, a Chenovi synu Sofoniášovu na památku v chrámě Hospodinově.
Zacharjáš 6. - 15. Nebo dalecí přijdou, a budou stavěti chrám Hospodinův, i zvíte, že Hospodin zástupů poslal mne k vám. A to se stane, jestliže skutečně poslouchati budete hlasu Hospodina Boha svého.
Zacharjáš 7. - 1. Potom stalo se léta čtvrtého Daria krále, stalo se slovo Hospodinovo k Zachariášovi, čtvrtého dne měsíce devátého, kterýž jest Kislef,
Zacharjáš 7. - 2. Když poslal do domu Božího Sarezer a Regemmelech, i muži jeho, aby se kořili tváři Hospodinově,
Zacharjáš 7. - 3. A aby mluvili k kněžím, kteříž byli v domě Hospodina zástupů, i k prorokům, řkouce: Budeme-li plakati měsíce pátého, oddělujíce se, jako jsme činili již po mnoho let?
Zacharjáš 7. - 4. I stalo se slovo Hospodina zástupů ke mně, řkoucí:
Zacharjáš 7. - 5. Rci všemu lidu této země i kněžím takto: Když jste se postívali a kvílili, pátého a sedmého měsíce, a to po sedmdesáte let, zdaliž jste se opravdu mně, mně, pravím, postili?
Zacharjáš 7. - 6. A když jíte aneb pijete, zdaliž ne pro sebe jíte a ne pro sebe pijete?
Zacharjáš 7. - 7. Zdaliž tato nejsou slova, kteráž prohlásil Hospodin skrze proroky předešlé, když ještě Jeruzalém seděl bezpečně a užíval pokoje, i města jeho vůkol něho, a lid v straně polední i na rovinách bydlil?
Zacharjáš 7. - 8. I stalo se slovo Hospodinovo k Zachariášovi, řkoucí:
Zacharjáš 7. - 9. Takto mluvíval Hospodin zástupů, řka: Soud pravý vynášejte, a milosrdenství a lítosti dokazujte jeden každý k bližnímu svému.
Zacharjáš 7. - 10. A vdovy ani sirotka, příchozího ani chudého neutiskejte, a zlého žádný bližnímu svému neobmýšlejte v srdci svém.
Zacharjáš 7. - 11. Ale nechtěli pozorovati, a nastavili ramene urputného, a uši své obtížili, aby neslyšeli.
Zacharjáš 7. - 12. A srdce své učinili kámen přetvrdý, aby neslyšeli zákona toho a slov těch, kteráž posílal Hospodin zástupů Duchem svým skrze proroky předešlé. Pročež přišel hněv veliký od Hospodina zástupů.
Zacharjáš 7. - 13. Nebo stalo se, že jakož volajícího neslyšeli, tak když volali, neslyšel jsem, praví Hospodin zástupů.
Zacharjáš 7. - 14. A vichřicí rozptýlil jsem je mezi všecky ty národy, kterýchž neznali, a země tato spustla po nich, tak že nebylo žádného, kdo by tudy chodil, a tak přivedli zemi žádoucí na spuštění.
Zacharjáš 8. - 1. Opět stalo se slovo Hospodina zástupů, řkoucí:
Zacharjáš 8. - 2. Takto praví Hospodin zástupů: Horlil jsem pro Sion horlením velikým, nýbrž rozhněváním velikým horlil jsem pro něj.
Zacharjáš 8. - 3. Takto praví Hospodin: Navrátil jsem se k Sionu, a bydlím u prostřed Jeruzaléma, aby sloul Jeruzalém městem věrným, a hora Hospodina zástupů horou svatosti.
Zacharjáš 8. - 4. Takto praví Hospodin zástupů: Ještěť sedati budou starci i baby na ulicích Jeruzalémských, maje každý z nich hůl v ruce své pro sešlost věku.
Zacharjáš 8. - 5. Ulice také města plné budou pacholat a děvčat, hrajících na ulicích jeho.
Zacharjáš 8. - 6. Takto praví Hospodin zástupů: Zdali, že se to nepodobné zdá před očima ostatků lidu tohoto dnů těchto, také před očima mýma nepodobné bude? praví Hospodin zástupů.
Zacharjáš 8. - 7. Takto praví Hospodin zástupů: Aj, já vysvobozuji lid svůj z země východní, a z země na západ slunce,
Zacharjáš 8. - 8. A přivedu je zase. I budou bydliti u prostřed Jeruzaléma, a budou lidem mým, a já budu jejich Bohem v pravdě a v spravedlnosti.
Zacharjáš 8. - 9. Takto praví Hospodin zástupů: Posilňtež se ruce vaše, kteříž jste slyšeli těchto dnů slova tato z úst proroků, od toho dne, v němž založen jest dům Hospodina zástupů, že má chrám dostaven býti.
Zacharjáš 8. - 10. Nebo před těmito dny práce lidská, ani práce hovádek se nenahražovala, nýbrž ani vycházejícímu ani vcházejícímu nebylo pokoje pro nepřítele, nebo já spustil jsem všecky lidi jedny s druhými.
Zacharjáš 8. - 11. Nyní pak, ne jako ve dnech těch předešlých, činím ostatkům lidu tohoto, praví Hospodin zástupů.
Zacharjáš 8. - 12. Ale rozsívání máte pokojné, vinný kmen vydává ovoce své, a země vydává úrodu svou, nebesa také dávají rosu svou, a to všecko dávám v dědictví ostatkům lidu tohoto.
Zacharjáš 8. - 13. A tak stane se, že jakož jste byli zlořečením mezi pohany, ó dome Judský a dome Izraelský, tak zase vás chrániti budu, a budete požehnáním. Nebojtež se, posilňte se ruce vaše.
Zacharjáš 8. - 14. Nebo takto praví Hospodin zástupů: Jakož jsem byl myslil zle učiniti vám, když mne hněvali otcové vaši, praví Hospodin zástupů, aniž jsem litoval:
Zacharjáš 8. - 15. Tak obrátě se, myslím v těchto dnech dobře činiti Jeruzalému a domu Judskému. Nebojtež se.
Zacharjáš 8. - 16. Tyto pak věci jsou, kteréž činiti budete: Mluvte pravdu každý s bližním svým, pravý a pokojný soud vynášejte v branách svých.
Zacharjáš 8. - 17. Aniž kdo bližnímu svému zlého obmýšlej v srdci svém, též přísahy falešné nemilujte; nebo všecko to jest, čehož nenávidím, praví Hospodin.
Zacharjáš 8. - 18. I stalo se slovo Hospodina zástupů ke mně, řkoucí:
Zacharjáš 8. - 19. Takto praví Hospodin zástupů: Půst čtvrtého měsíce, a půst pátého, a půst sedmého, a půst desátého obrátí se domu Judskému v radost a veselí, i v slavnosti rozkošné, ale pravdu a pokoj milujte.
Zacharjáš 8. - 20. Takto praví Hospodin zástupů: Ještěť budou přicházeti národové a obyvatelé měst mnohých,
Zacharjáš 8. - 21. Přicházeti budou, pravím, obyvatelé jednoho k druhému, řkouce: Poďmež s ochotností kořiti se tváři Hospodinově, a hledati Hospodina zástupů. Půjdu i já.
Zacharjáš 8. - 22. A tak přijdou lidé mnozí a národové nesčíslní, aby hledali Hospodina zástupů v Jeruzalémě, a kořili se tváři Hospodinově.
Zacharjáš 8. - 23. Takto praví Hospodin zástupů: V těch dnech chopí se deset mužů ze všech jazyků těch národů, chopí se, pravím, podolka jednoho Žida, řkouce: Půjdeme s vámi; nebo slyšíme, že jest Bůh s vámi.
Zacharjáš 9. - 1. Břímě slova Hospodinova proti zemi, kteráž jest v vůkolí tvém, a Damašek bude odpočinutí jeho. Nebo k Hospodinu zřetel člověka i všech pokolení Izraelských.
Zacharjáš 9. - 2. Ano i do Emat dosáhne, do Týru i Sidonu, ačkoli jest moudrý velmi.
Zacharjáš 9. - 3. Vystavěltě sobě Týrus pevnost, a nashromáždil stříbra jako prachu, a ryzího zlata jako bláta na ulicích.
Zacharjáš 9. - 4. Aj, Pán vyžene jej, a vrazí do moře sílu jeho, i on od ohně sežrán bude.
Zacharjáš 9. - 5. Vida to Aškalon, báti se bude, i Gáza velikou bolest míti bude, též i Akaron, proto že jej zahanbilo očekávání jeho. I zahyne král z Gázy, a Aškalon neosedí.
Zacharjáš 9. - 6. A bude bydliti pankhart v Azotu, a tak vypléním pýchu Filistinských.
Zacharjáš 9. - 7. Když pak odejmu vraždu jednoho každého od úst jeho, a ohavnosti jeho od zubů jeho, připojen bude také i on Bohu našemu, aby byl jako vývoda v Judstvu, a Akaron jako Jebuzejský.
Zacharjáš 9. - 8. A položím se vojensky u domu svého pro vojsko a pro ty, kteříž tam i zase jdou; aniž půjde skrze ně více násilník, proto že se tak nyní vidí očím mým.
Zacharjáš 9. - 9. Plésej velice, dcerko Sionská, prokřikuj, dcerko Jeruzalémská. Aj, král tvůj přijde tobě spravedlivý a spasení plný, chudý a sedící na oslu, totiž na oslátku mladém.
Zacharjáš 9. - 10. Nebo vypléním vozy z Efraima a koně z Jeruzaléma, a vypléněna budou lučiště válečná; nadto rozhlásí pokoj národům, a panování jeho od moře až k moři, a od řeky až do končin země.
Zacharjáš 9. - 11. Anobrž ty, pro krev smlouvy své vypustil jsem vězně tvé z jámy, v níž není žádné vody.
Zacharjáš 9. - 12. Navraťež se k ohradě, ó vězňové v naději postavení. A tak v ten den, jakžť oznamuji, dvojnásobně nahradím tobě,
Zacharjáš 9. - 13. Když sobě napnu Judu a lučiště naplním Efraimem, a vzbudím syny tvé, ó Sione, proti synům tvým, ó Javane, a nastrojím tě jako meč udatného.
Zacharjáš 9. - 14. Nebo Hospodin proti nim se ukáže, a vynikne jako blesk střela jeho. Panovník, pravím, Hospodin trubou troubiti bude, a pobéře se s vichřicemi poledními.
Zacharjáš 9. - 15. Hospodin zástupů chrániti bude lidu svého, aby zmocníce se kamením z praku, jedli a pili, prokřikujíce jako od vína, a naplní jakož číši tak i rohy oltáře.
Zacharjáš 9. - 16. A tak je vysvobodí v ten den Hospodin Bůh jejich, jakožto stádce lid svůj, a vystaveno bude kamení pěkně tesané místo korouhví v zemi jeho.
Zacharjáš 9. - 17. Nebo aj, jaké blahoslavenství jeho, a jak veliká okrasa jeho! Obilé mládence a mest panny učiní mluvné.
Zacharjáš 10. - 1. Žádejte od Hospodina deště v čas příhodný, i způsobí Hospodin pršku, a dá vám déšť hojný, a každému bylinu na poli.
Zacharjáš 10. - 2. Nebo obrazové mluví marnost, a věšťci prorokují faleš, a sny marné mluví, marností potěšují. Protož šli jako stádo, ztrestáni jsou, proto že žádného nebylo pastýře.
Zacharjáš 10. - 3. Proti pastýřům takovým zažžen jest hněv můj, a kozly ty trestati budu, ale stádo své, dům Judský, navštíví Hospodin zástupů, a učiní je jako koně ozdobného k boji.
Zacharjáš 10. - 4. Od něho úhel, od něho hřeb, od něho lučiště válečné, od něho též pojde všeliký úředník.
Zacharjáš 10. - 5. A budou podobni rekům, pošlapávajíce do bláta na ulicích v boji, když bojovati budou; nebo Hospodin s nimi, a zahanbí ty, kteříž jedou na koních.
Zacharjáš 10. - 6. Posilním zajisté domu Judova, a dům Jozefův vysvobodím, a bezpečně je osadím. Nebo lítost mám nad nimi, i budou, jako bych jich nezahnal; nebo já jsem Hospodin Bůh jejich, a vyslyším je.
Zacharjáš 10. - 7. I budou Efraimští jako silný rek, a veseliti se bude srdce jejich jako od vína. I jejich synové vidouce to, rozveselí se, a zpléše srdce jejich v Hospodinu.
Zacharjáš 10. - 8. Šeptati jim budu, a tak je shromáždím; nebo je vykoupím, a rozmnoženi budou, jakož rozmnoženi byli.
Zacharjáš 10. - 9. Nadto rozseji je mezi národy, aby na místech dalekých rozpomínali se na mne, a živi jsouce s syny svými, navrátili se.
Zacharjáš 10. - 10. A tak je zase přivedu z země Egyptské, i z Assyrské shromáždím je, a do země Galád a k Libánu přivedu je, ale nepostačí jim.
Zacharjáš 10. - 11. Protož pro těsnost přejde přes moře, a prorazí na moři vlnobití, i vyschnou všecky hlubiny řeky, budeť snížena i pýcha Assyrie, a berla Egypta odjata bude.
Zacharjáš 10. - 12. A posilním jich v Hospodinu, aby ve jménu jeho ustavičně chodili, praví Hospodin.
Zacharjáš 11. - 1. Otevři, Libáne, vrata svá, ať zžíře oheň cedry tvé.
Zacharjáš 11. - 2. Kvěl jedle, nebo padl cedr, nebo znamenití vypléněni jsou; kvělte dubové Bázanští, nebo klesl les ohražený.
Zacharjáš 11. - 3. Hlas kvílení pastýřů, proto že popléněno důstojenství jejich; hlas řvání lvů, proto že popléněna pýcha Jordánu.
Zacharjáš 11. - 4. Takto praví Hospodin Bůh můj: Pas ovce tyto k zbití oddané,
Zacharjáš 11. - 5. Kteříž držitelé jejich mordují, aniž bývají obviňováni, a kdož je prodávají, říkají: Požehnaný Hospodin, že jsme zbohatli, a kteříž je pasou, nemají lítosti nad nimi.
Zacharjáš 11. - 6. Protož nebudu míti lítosti více nad obyvateli této země, praví Hospodin, ale aj, já uvedu ty lidi jednoho druhému v ruku, a v ruku krále jejich. I budou potírati zemi tuto, a nevytrhnu jí z ruky jejich.
Zacharjáš 11. - 7. Nebo jsem pásl ovce k zbití oddané, totiž vás chudé toho stáda, a vzav sobě dvě hole, nazval jsem jednu utěšením, a druhou jsem nazval svazujících. A pásl jsem, pravím, ty ovce,
Zacharjáš 11. - 8. A zahladil jsem tři pastýře měsíce jednoho, ale duše má stýskala sobě s nimi, proto že duše jejich nenáviděla mne.
Zacharjáš 11. - 9. Pročež řekl jsem: Nebudu vás pásti. Kteráž umříti má, nechť umře, a kteráž má vyhlazena býti, nechť jest vyhlazena, a jiné nechažť jedí maso jedna druhé.
Zacharjáš 11. - 10. Protož vzav hůl svou utěšení, posekal jsem ji, zrušiv smlouvu svou, kterouž jsem učinil se vším tím lidem.
Zacharjáš 11. - 11. A v ten den, když zrušena byla, právě poznali chudí toho stáda, kteříž na mne pozor měli, že řeč Hospodinova jest.
Zacharjáš 11. - 12. Nebo jsem řekl jim: Jestliže se vám vidí, dejte mzdu mou; pakli nic, nechte tak. I odvážili mzdu mou třidceti stříbrných.
Zacharjáš 11. - 13. I řekl mi Hospodin: Povrz je před hrnčíře. Znamenitá mzda, kterouž jsem tak draze šacován od nich. A tak vzav třidceti stříbrných, uvrhl jsem je v domě Hospodinově před hrnčíře.
Zacharjáš 11. - 14. Potom posekal jsem hůl svou druhou svazujících, zrušiv bratrství mezi Judou a mezi Izraelem.
Zacharjáš 11. - 15. I řekl mi Hospodin: Vezmi sobě ještě oruží pastýře bláznivého.
Zacharjáš 11. - 16. Nebo aj, já vzbudím pastýře v této zemi. Pobloudilých nebude navštěvovati, ani jehňátka hledati, ani což polámaného jest, léčiti, ani toho, což se zastavuje, nositi, ale maso toho, což tučnějšího jest, jísti bude, a kopyta jejich poláme.
Zacharjáš 11. - 17. Běda pastýři tomu ničemnému, kterýž opouští stádo. Meč na rameno jeho a na oko pravé jeho, rámě jeho docela uschne, a oko pravé jeho naprosto zatmí se.
Zacharjáš 12. - 1. Břímě slova Hospodinova příčinou Izraele. Praví Hospodin, kterýž roztáhl nebesa, a založil zemi, a sformoval ducha člověka, kterýž jest v něm:
Zacharjáš 12. - 2. Aj, já postavím Jeruzalém jako číši, kteráž ku potácení přivede všecky národy vůkol, kteříž budou proti Judovi v obležení, i proti Jeruzalému.
Zacharjáš 12. - 3. Nýbrž stane se v ten den, že položím Jeruzalém jako kámen přetěžký všechněm národům, jejž kdožkoli zdvihati budou, velmi se urazí, byť se pak shromáždili proti němu všickni národové země.
Zacharjáš 12. - 4. V ten den, praví Hospodin, raním všelikého koně strnutím, a jezdce jeho zblázněním, ale na dům Judský otevru oči své, a všecky koně národů raním slepotou.
Zacharjáš 12. - 5. I dějí vůdcové Judští v srdci svém: Mámeť sílu, i obyvatelé Jeruzalémští, v Hospodinu zástupů, Bohu svém.
Zacharjáš 12. - 6. V ten den učiním vůdce Judské podobné ohni zanícenému mezi dřívím, a pochodni hořící mezi snopy, i zžíře na pravo i na levo všecky národy vůkol, a ostojí Jeruzalém ještě na místě svém v Jeruzalémě.
Zacharjáš 12. - 7. Zachová Hospodin i stánky Judské prvé, aby se nevelebila ozdoba domu Davidova a ozdoba, přebývajících v Jeruzalémě nad Judu.
Zacharjáš 12. - 8. V ten den chrániti bude Hospodin obyvatelů Jeruzalémských, a bude nejnestatečnější z nich v ten den podobný Davidovi, a dům Davidův podobný bohům, podobný andělu Hospodinovu před nimi.
Zacharjáš 12. - 9. Nebo stane se v ten den, že shledám všecky národy, kteříž přitáhnou proti Jeruzalému, abych je zahladil.
Zacharjáš 12. - 10. A vyleji na dům Davidův a na obyvatele Jeruzalémské Ducha milosti a pokorných proseb. I obrátí zřetel ke mně, kteréhož jsou bodli, a kvíliti budou nad ním jako kvílením nad jednorozeným; hořce, pravím, plakati budou nad ním, jako hořce plačí nad prvorozeným.
Zacharjáš 12. - 11. V ten den bude veliké kvílení v Jeruzalémě, jako kvílení v Adadremmon na poli Mageddo.
Zacharjáš 12. - 12. Nebo kvíliti bude země, každá čeled obzvláštně, čeled domu Davidova obzvláštně, a ženy jejich obzvláštně, čeled domu Nátanova obzvláštně, a ženy jejich obzvláštně,
Zacharjáš 12. - 13. Čeled domu Léví obzvláštně, a ženy jejich obzvláštně, čeled Semei obzvláštně, a ženy jejich obzvláštně,
Zacharjáš 12. - 14. I všecky čeledi jiné, každá čeled obzvláštně, a ženy jejich obzvláštně.
Zacharjáš 13. - 1. V ten den bude studnice otevřená domu Davidovu a obyvatelům Jeruzalémským, k obmytí hřícha i nečistoty.
Zacharjáš 13. - 2. Stane se také v ten den, praví Hospodin zástupů, že vyhladím jména modl z země, tak že nebudou připomínány více, nýbrž také i ty proroky a ducha nečistoty vyprázdním z země.
Zacharjáš 13. - 3. I stane se, prorokoval-li by někdo více, že jemu řeknou otec jeho a matka jeho, kteříž jej zplodili: Nebudeš živ, proto že jsi lež mluvil ve jménu Hospodinovu. I probodnou jej otec jeho a matka jeho, kteříž jej zplodili, že prorokoval.
Zacharjáš 13. - 4. A tak stane se v ten den, že se budou styděti proroci ti, každý za vidění své, když by prorokovali, aniž oblekou sukně z srstí, aby klamali.
Zacharjáš 13. - 5. Ale dí každý: Nejsem já prorok. Muž, kterýž zemi dělá, jsem já; nebo mne učil tomu člověk od dětinství mého.
Zacharjáš 13. - 6. A dí-li kdo jemu: Jaké to máš rány na rukou svých? I odpoví: Jimiž jsem zbit v domě těch, kteříž mne milují.
Zacharjáš 13. - 7. Ó meči, prociť na pastýře mého, a na muže bližního mého, praví Hospodin zástupů. Bí pastýře, a rozprchnou se ovce, ale zase obrátím ruku svou k maličkým.
Zacharjáš 13. - 8. Nebo stane se po vší zemi této, praví Hospodin, že dvě částky vyhlazeny budou v ní a zemrou, a třetí v ní zanechána bude.
Zacharjáš 13. - 9. A i tu třetí uvedu do ohně, a přeženu je, jako se přehání stříbro, a zprubuji je, jako prubováno bývá zlato. Každý vzývati bude jméno mé, a já vyslyším jej. Řeknu: Lid můj jest: a on dí: Hospodin jest Bůh můj.
Zacharjáš 14. - 1. Aj, den Hospodinův přichází, a rozděleny budou kořisti tvé u prostřed tebe.
Zacharjáš 14. - 2. Nebo shromáždím všecky národy proti Jeruzalému k boji, i bude dobyto město, a domové zloupeni, a ženy zhanobeny budou. A když vyjde díl města v zajetí, ostatek lidu nebude vyhlazeno z města.
Zacharjáš 14. - 3. Nebo Hospodin vytáhna, bude bojovati proti těm národům, jakž bojuje v den potýkání.
Zacharjáš 14. - 4. I stanou nohy jeho v ten den na hoře Olivetské, kteráž jest naproti Jeruzalému od východu, a rozdvojí se hora Olivetská napoly k východu a k západu údolím velmi velikým, a odstoupí díl té hory na půlnoci, a díl její na poledne.
Zacharjáš 14. - 5. I budete utíkati před údolím hor; nebo dosáhne údolí hor až k Azal. Budete, pravím, utíkati, jako jste utíkali před země třesením za dnů Uziáše krále Judského, když přijde Hospodin Bůh můj, a všickni svatí s ním.
Zacharjáš 14. - 6. I stane se v ten den, že nebude světla drahého, ani tmy husté.
Zacharjáš 14. - 7. A tak bude den jeden, kterýž jest znám Hospodinu, aniž bude den, ani noc; a však stane se, že v čas večera bude světlo.
Zacharjáš 14. - 8. Stane se také v ten den, že vycházeti budou vody živé z Jeruzaléma, díl jich k moři východnímu, a díl jich k moři nejdalšímu. V létě i v zimě bude.
Zacharjáš 14. - 9. A bude Hospodin králem nade vší zemí; v ten den bude Hospodin jediný, a jméno jeho jedno.
Zacharjáš 14. - 10. A učiněna bude všecka tato země jako rovina od Gaba k Remmon na polední straně Jeruzalému, kterýž vyvýšen jsa, státi bude na místě svém, od brány Beniaminovy až k místu brány první, a až k bráně úhlové, a od věže Chananeel až k presu královskému.
Zacharjáš 14. - 11. A budou bydliti v něm, a nebude více v prokletí; město Jeruzalém zajisté bezpečně seděti bude.
Zacharjáš 14. - 12. Tato pak bude rána, kterouž raní Hospodin všecky národy, kteříž by bojovali proti Jeruzalému: Usuší tělo jednoho každého, stojícího na nohách svých, a oči jednoho každého usvadnou v děrách svých, a jazyk jednoho každého usvadne v ústech jejich.
Zacharjáš 14. - 13. I stane se v ten den, že bude znepokojení Hospodinovo veliké mezi nimi, tak že uchopí jeden druhého ruku, a vztažena bude ruka jednoho na ruku druhého.
Zacharjáš 14. - 14. Také i ty, Judo, bojovati budeš v Jeruzalémě, a shromážděno bude zboží všech národů vůkol, zlato a stříbro, i roucha velmi mnoho.
Zacharjáš 14. - 15. A podobná bude rána koní, mezků, velbloudů a oslů i všech hovad, kteráž budou v tom ležení, podobná ráně té.
Zacharjáš 14. - 16. I stane se, že kdožkoli pozůstane ze všech národů, kteříž by přitáhli proti Jeruzalému, přicházeti budou z rok do roka klaněti se králi Hospodinu zástupů a slaviti slavnost stánků.
Zacharjáš 14. - 17. I stane se, kdo z čeledí země nebude přicházeti do Jeruzaléma klaněti se králi Hospodinu zástupů, že nebude na ně pršeti déšt.
Zacharjáš 14. - 18. A jestliže čeled Egyptská nevstoupí, ani přijde, jakkoli na ně nepršívá, přijde však táž rána, kterouž raní Hospodin národy, kteříž by nepřicházeli k slavení slavnosti stánků.
Zacharjáš 14. - 19. Tať bude pokuta pro hřích Egyptských a pokuta pro hřích všech národů, kteříž by nechodili k slavení slavnosti stánků.
Zacharjáš 14. - 20. V ten den bude na zvoncích koňských: Svatost Hospodinu; a bude hrnců v domě Hospodinově jako číší před oltářem.
Zacharjáš 14. - 21. Nýbrž bude všeliký hrnec v Jeruzalémě a v Judstvu svatost Hospodinu zástupů; a přicházejíce všickni, kteříž obětovati mají, budou je bráti a vařiti v nich. Aniž bude Kananejský více v domě Hospodina zástupů v ten den.
Malachiáš 1. - 1. Břímě slova Hospodinova proti Izraelovi skrze Malachiáše.
Malachiáš 1. - 2. Miluji vás, praví Hospodin, vy pak říkáte: V čem nás miluješ? Zdaliž Ezau nebyl bratr Jákobův? praví Hospodin. A však jsem miloval Jákoba.
Malachiáš 1. - 3. Ezau pak měl jsem v nenávisti; protož zanechal jsem hor jeho pustých, a dědictví jeho drakům pouště.
Malachiáš 1. - 4. Řekne-li Idumejská země: Ochuzeniť jsme, ale navrátíme se zase, a vystavíme místa pustá, takto praví Hospodin zástupů: Oni nechť stavějí, a já budu bořiti. I budou je nazývati pomezím bezbožnosti a lidem, na nějž hněviv bude Hospodin až na věky.
Malachiáš 1. - 5. Což oči vaše uzří, a vy díte: Veleben buď Hospodin po pomezích Izraelských.
Malachiáš 1. - 6. Syn ctí otce, a služebník pána svého. Protož jestližeť jsem já otec, kdež jest čest má? A jestliže jsem pán, kde jest bázeň má? Vám to mluví Hospodin zástupů, ó kněží, kteříž sobě zlehčujete jméno mé. A však říkáte: V čem zlehčujeme jméno tvé?
Malachiáš 1. - 7. Kteříž přinášejíce na oltář můj obět poškvrněnou, říkáte: Čímž jsme tě poškvrnili? Tím, když říkáte: Stůl Hospodinův v pohrdání jest.
Malachiáš 1. - 8. Nebo když přivodíte slepé k obětování, což to není nic zlého? A když přivodíte chromé aneb nemocné, což to není nic zlého? Daruj je medle knížeti svému, zalíbíš-li mu se tím, a přijme-li tvář tvou, praví Hospodin zástupů.
Malachiáš 1. - 9. A protož nyní kořtež se tváři Boha silného, aby nám milost učinil. Ale když to z rukou vašich jest, přijme-liž kterého z vás oblíčej? praví Hospodin zástupů.
Malachiáš 1. - 10. Anobrž kdo jest mezi vámi, aby zavřel dvéře, aneb zapálil na oltáři mém darmo? Nemámť v vás žádné líbosti, praví Hospodin zástupů, a oběti nepřijmu z ruky vaší.
Malachiáš 1. - 11. Nebo od východu slunce až na západ jeho veliké bude jméno mé mezi národy, a na všelikém místě kadění přinášíno bude jménu mému, a obět čistá. Veliké zajisté jméno mé bude mezi národy, praví Hospodin zástupů,
Malachiáš 1. - 12. Ačkoli vy ho poškvrňujete, když říkáte: Stůl Hospodinův v pohrdání jest, a což kladeno bývá na něj, že jest chaterný pokrm.
Malachiáš 1. - 13. Říkáte také: Ach, větší práce, ješto byste to zdmýchnouti mohli, praví Hospodin zástupů. Nebo přinášíte to, což jest vydřeno, a chromé i nemocné, přinášejíce dar. To-liž mám přijímati z ruky vaší? praví Hospodin.
Malachiáš 1. - 14. Anobrž zlořečený jest fortelný, kterýž maje v svém stádě samce, činí slib, a obětuje Pánu to, což jest churavého. Nebo král veliký já jsem, praví Hospodin zástupů, a jméno mé jest hrozné mezi národy.
Malachiáš 2. - 1. A tak nyní k vám přikázání to, ó kněží.
Malachiáš 2. - 2. Neuposlechnete-li a nesložíte-li v srdci, abyste dali slávu jménu mému, praví Hospodin zástupů, zajisté že pošli na vás zlořečenství, a zlořečiti budu požehnáním vašim. Anobrž již jsem zlořečil každému z nich, nebo jste nikoli nesložili toho v srdci.
Malachiáš 2. - 3. Aj, já pokazím vám to, což nasejete, a vkydnu lejno na tváře vaše, lejno obětí vašich, tak že vás zachvátí k sobě.
Malachiáš 2. - 4. Nebo víte, že jsem poslal k vám přikázaní to, aby byla stálá smlouva s Léví, praví Hospodin zástupů.
Malachiáš 2. - 5. Smlouva má byla s ním života a pokoje, a dal jsem jemu to pro bázeň; nebo se bál mne, a pro jméno mé potřín byl.
Malachiáš 2. - 6. Zákon pravdy byl v ústech jeho, a nepravost nebyla nalezena ve rtech jeho, v pokoji a upřímosti chodil se mnou, a mnohé odvrátil od nepravosti.
Malachiáš 2. - 7. Nebo rtové kněze mají ostříhati umění, a na zákon doptávati se z úst jeho; posel zajisté Hospodina zástupů jest.
Malachiáš 2. - 8. Vy pak sešli jste s cesty, byli jste příčinou mnohým, aby činili proti zákonu; zrušili jste smlouvu Levítskou, praví Hospodin zástupů.
Malachiáš 2. - 9. Pročež i já také vydal jsem vás v potupu a v nevážnost všemu lidu, jakož vy v ničemž neostříháte cest mých, a přijímáte osoby v zákoně.
Malachiáš 2. - 10. Zdaliž není jeden otec všech nás? Zdaliž Bůh jeden nestvořil nás? Proč nevěrně činiti máme jeden druhému a zlehčovati smlouvu otců našich?
Malachiáš 2. - 11. Nevěrně činí Juda, a ohavnost se děje v Izraeli a v Jeruzalémě; nebo poškvrňuje Juda svatosti Hospodinovy, kterouž by milovati měl, pojímaje za manželku dceru boha jiného.
Malachiáš 2. - 12. Vypléní Hospodin muže, kterýž to činí, z stánků Jákobových, bdícího i odpovídajícího, i obětujícího dar Hospodinu zástupů.
Malachiáš 2. - 13. Již to podruhé činíte, že přikrýváte slzami oltář Hospodinův, pláčem a křikem, pročež nikoli nepatří již více k daru, aniž přijímá oběti vzácné z ruky vaší.
Malachiáš 2. - 14. A však říkáte? Pro kterou příčinu? Proto že Hospodin jest svědkem mezi tebou a manželkou mladosti tvé, kteréž ty nevěrně činíš, ješto ona jest tovaryška tvá, a manželka smlouvy tvé.
Malachiáš 2. - 15. Zdaliž neučinil jedno, ačkoli ještě více ducha měl? Proč pak jedno? Aby hledali semene Božího. Protož ostříhejte ducha svého, a manželce mladosti své nečiňte nevěrně.
Malachiáš 2. - 16. Proto že v nenávisti má propouštění, praví Hospodin Bůh Izraelský, proto že takový přikrývá ukrutnost pláštěm jeho, praví Hospodin zástupů, protož ostříhejte ducha svého, abyste nečinili nevěrně.
Malachiáš 2. - 17. Těžcí jste Hospodinu slovy svými, a však říkáte: V čem jsme těžcí? Když říkáte: Každý, kdož činí zlé, líbí se Hospodinu, a v těch on líbost má, aneb: Kde jest Bůh soudu?
Malachiáš 3. - 1. Aj, já posílám anděla svého, kterýž připraví cestu před tváří mou. V tom hned přijde do chrámu svého Panovník, kteréhož vy hledáte, a anděl smlouvy, v němž vy líbost máte. Aj, přijdeť, praví Hospodin zástupů.
Malachiáš 3. - 2. Ale kdo bude moci snésti den příchodu jeho? A kdo ostojí, když se on ukáže? Nebo on jest jako oheň rozpouštějící a jako mýdlo běličů.
Malachiáš 3. - 3. I sedna, přeháněti bude a přečišťovati stříbro, a přečistí syny Léví, a vyčistí je jako zlato a jako stříbro. I budou Hospodinovi, obětujíce oběti v spravedlnosti.
Malachiáš 3. - 4. I zachutná sobě Hospodin obět Judovu a Jeruzalémských, jako za dnů prvních, a jako za let starodávních.
Malachiáš 3. - 5. K vám pak přikročím s pomstou, a budu rychlým svědkem proti kouzedlníkům, a proti cizoložníkům, a proti křivopřísežníkům, i proti těm, kteříž s útiskem zadržují mzdu nájemníka, vdově a sirotku, a příchozímu křivdu činíce, nebojí se mne, praví Hospodin zástupů.
Malachiáš 3. - 6. Nebo já Hospodin neměním se, protož vy, synové Jákobovi, nevzali jste skončení.
Malachiáš 3. - 7. Hned ode dnů otců vašich odešli jste od ustanovení mých, a neostříhali jste jich. Navraťtež se ke mně, a navrátím se k vám, praví Hospodin zástupů. Ale říkáte: V čem bychom se navrátiti měli?
Malachiáš 3. - 8. Loupiti-liž má člověk Boha, že vy loupíte mne? A však říkáte: V čem tě loupíme? V desátcích a obětech.
Malachiáš 3. - 9. Naprosto zlořečení jste, proto že mne loupíte, vy pokolení všecko.
Malachiáš 3. - 10. Sneste všecky desátky do obilnice, aby byla potrava v domě mém, a zkuste mne nyní v tom, praví Hospodin zástupů, nezotvírám-liť vám průduchů nebeských, a nevyleji-li na vás požehnání, tak že neodoláte.
Malachiáš 3. - 11. A přimluvím pro vás tomu, což zžírá, a nebude vám kaziti úrod zemských, aniž vám pochybí vinný kmen na poli, praví Hospodin zástupů.
Malachiáš 3. - 12. I budou vás blažiti všickni národové; nebo vy budete zemí rozkošnou, praví Hospodin zástupů.
Malachiáš 3. - 13. Rozmohlať se proti mně slova vaše, praví Hospodin, a však říkáte: Což jsme mluvili proti tobě?
Malachiáš 3. - 14. Říkáte: Daremná jest věc sloužiti Bohu, a jaký zisk, budeme-li ostříhati nařízení jeho, a budeme-li choditi zasmušile, bojíce se Hospodina zástupů?
Malachiáš 3. - 15. Nýbrž nyní blahoslavíme pyšné. Ti, kteříž páší bezbožnost, vzdělávají se, a pokoušející Boha vysvobozeni bývají.
Malachiáš 3. - 16. Tehdy ti, kteříž se bojí Hospodina, tytýž mluvili jeden k druhému. I pozoroval Hospodin a slyšel, a psána jest kniha pamětná před ním pro ty, kteříž se bojí Hospodina, a myslí na jméno jeho.
Malachiáš 3. - 17. Tiť budou, praví Hospodin zástupů, v den, kterýž já učiním, mým klínotem, a slituji se nad nimi, jako se slitovává otec nad synem svým, kterýž mu slouží.
Malachiáš 3. - 18. Tehdy obrátíte se, a uzříte rozdíl mezi spravedlivým a bezbožným, mezi tím, kdo slouží Bohu, a tím, kdo jemu neslouží.
Malachiáš 4. - 1. Nebo aj, den ten přichází hořící jako pec, v němž budou všickni pyšní, a všickni pášící bezbožnost jako strniště. I zažhne je ten den, kterýž přijíti má, praví Hospodin zástupů, tak že neostaví jim ani kořene ani ratolesti.
Malachiáš 4. - 2. Vám pak, kteříž se bojíte jména mého, vzejde slunce spravedlnosti, a zdraví bude na paprslcích jeho. Tedy vycházeti budete,a porostete jako telata vykrmená.
Malachiáš 4. - 3. A pošlapáte bezbožné, tak že budou jako popel pod nohami vašimi v den, kterýž já učiním, praví Hospodin zástupů.
Malachiáš 4. - 4. Pamatujtež na zákon Mojžíše služebníka mého, jemuž jsem přikázal na Orébě přednesti všemu Izraeli ustanovení a soudy.
Malachiáš 4. - 5. Aj, já pošli vám Eliáše proroka, prvé nežli přijde den Hospodinův veliký a hrozný,
Malachiáš 4. - 6. Aby obrátil srdce otců k synům, a srdce synů k otcům jejich, abych přijda, neranil země prokletím.
Matouš 1. - 1. Kniha (o) rodu Ježíše Krista syna Davidova, syna Abrahamova.
Matouš 1. - 2. Abraham zplodil Izáka. Izák pak zplodil Jákoba. Jákob zplodil Judu a bratří jeho.
Matouš 1. - 3. Judas pak zplodil Fáresa a Záru z Támar. Fáres pak zplodil Ezroma. Ezrom zplodil Arama.
Matouš 1. - 4. Aram pak zplodil Aminadaba. Aminadab pak zplodil Názona. Názon zplodil Salmona.
Matouš 1. - 5. Salmon zplodil Bóza z Raab. A Bóz zplodil Obéda z Rut. Obéd pak zplodil Jesse.
Matouš 1. - 6. Jesse zplodil Davida krále. David pak král zplodil Šalomouna, z té, kteráž někdy byla žena Uriášova.
Matouš 1. - 7. Šalomoun zplodil Roboáma. Roboám zplodil Abiáše. Abiáš zplodil Azu.
Matouš 1. - 8. Aza zplodil Jozafata. Jozafat zplodil Joráma. Jorám zplodil Oziáše.
Matouš 1. - 9. Oziáš pak zplodil Joátama. Joátam pak zplodil Achasa. Achas zplodil Ezechiáše.
Matouš 1. - 10. Ezechiáš pak zplodil Manasesa. A Manases zplodil Amona. Amon pak zplodil Joziáše.
Matouš 1. - 11. Joziáš pak zplodil Jekoniáše a bratří jeho v zajetí Babylonském.
Matouš 1. - 12. A po zajetí Babylonském Jekoniáš zplodil Salatiele. Salatiel pak zplodil Zorobábele.
Matouš 1. - 13. A Zorobábel zplodil Abiuda. Abiud pak zplodil Eliachima. Eliachim zplodil Azora.
Matouš 1. - 14. Azor potom zplodil Sádocha. Sádoch zplodil Achima. Achim pak zplodil Eliuda.
Matouš 1. - 15. Eliud zplodil Eleazara. Eleazar zplodil Mátana. Mátan zplodil Jákoba.
Matouš 1. - 16. Jákob pak zplodil Jozefa, muže Marie, z nížto narodil se JEŽÍŠ, jenž slove Kristus.
Matouš 1. - 17. A tak všech rodů od Abrahama až do Davida bylo rodů čtrnácte. A od Davida až do zajetí Babylonského rodů čtrnácte. A od zajetí Babylonského až do Krista rodů čtrnácte.
Matouš 1. - 18. Jezukristovo pak narození takto se stalo: Když matka jeho Maria snoubena byla Jozefovi, prve než se sešli, nalezena jest těhotná z Ducha svatého.
Matouš 1. - 19. Ale Jozef muž její spravedlivý jsa, a nechtěv jí v lehkost uvésti, chtěl ji tajně propustiti.
Matouš 1. - 20. Když pak on o tom přemyšloval, aj, anděl Páně ve snách ukázal se jemu, řka: Jozefe synu Davidův, neboj se přijíti Marie manželky své; nebo což v ní jest počato, z Ducha svatého jest.
Matouš 1. - 21. Porodíť pak syna, a nazůveš jméno jeho Ježíš; onť zajisté vysvobodí lid svůj od hříchů jejich.
Matouš 1. - 22. Toto pak všecko stalo se, aby se naplnilo, což povědíno bylo ode Pána skrze proroka, řkoucího:
Matouš 1. - 23. Aj, panna těhotná bude, a porodí syna, a nazůveš jméno jeho Emmanuel, jenž se vykládá: S námi Bůh.
Matouš 1. - 24. Procítiv pak Jozef ze sna, učinil, jakož mu přikázal anděl Páně, a přijal manželku svou.
Matouš 1. - 25. Ale nepoznal jí, až i porodila Syna svého prvorozeného, a nazvala jméno jeho Ježíš.
Matouš 2. - 1. Když se pak narodil Ježíš v Betlémě Judově, za dnů Herodesa krále, aj, mudrci od východu slunce přijeli do Jeruzaléma,
Matouš 2. - 2. Řkouce: Kde jest ten, kterýž se narodil Král Židovský? Nebo viděli jsme hvězdu jeho na východu slunce, a přijeli jsme klaněti se jemu.
Matouš 2. - 3. To uslyšev Herodes král, zarmoutil se i všecken Jeruzalém s ním.
Matouš 2. - 4. A svolav všecky přední kněží a učitele lidu, tázal se jich, kde by se Kristus měl naroditi.
Matouš 2. - 5. Oni pak řekli jemu: V Betlémě Judově. Nebo tak jest psáno skrze proroka:
Matouš 2. - 6. A ty Betléme, země Judská, nikoli nejsi nejmenší mezi knížaty Judskými; neboť z tebe vyjde Vývoda, kterýž pásti bude lid můj Izraelský.
Matouš 2. - 7. Tedy Herodes tajně povolav mudrců, pilně se jich ptal, kterého by se jim času hvězda ukázala.
Matouš 2. - 8. A když je propouštěl do Betléma, řekl: Jdouce, ptejte se pilně na to dítě, a když naleznete, zvěstujtež mi, ať i já přijda, pokloním se jemu.
Matouš 2. - 9. Oni pak vyslyševše krále, jeli. A aj, hvězda, kterouž byli viděli na východu slunce, předcházela je, až i přišedši, stála nad domem, kdež bylo dítě.
Matouš 2. - 10. A uzřevše hvězdu, zradovali se radostí velmi velikou.
Matouš 2. - 11. I všedše do domu, nalezli dítě s Marijí matkou jeho, a padše, klaněli se jemu; a otevřevše poklady své, obětovali jemu dary, zlato a kadidlo a mirru.
Matouš 2. - 12. A od Boha napomenuti jsouce ve snách, aby se nenavraceli k Herodesovi, jinou cestou navrátili se do krajiny své.
Matouš 2. - 13. Když pak oni odjeli, aj, anděl Páně ukázal se Jozefovi ve snách, řka: Vstana, vezmi dítě i matku jeho, a utec do Egypta, a buď tam, dokavadž nepovím tobě; neboť bude Herodes hledati dítě, aby je zahubil.
Matouš 2. - 14. Kterýžto vstav hned v noci, vzal dítě i matku jeho, a odšel do Egypta.
Matouš 2. - 15. A byl tam až do smrti Herodesovy, aby se naplnilo povědění Páně skrze proroka, řkoucího: Z Egypta povolal jsem Syna svého.
Matouš 2. - 16. Tehdy Herodes uzřev, že by oklamán byl od mudrců, rozhněval se náramně, a poslav služebníky své, zmordoval všecky dítky, kteréž byly v Betlémě i ve všech končinách jeho, od dvouletých a níže, podle času, na kterýž se byl pilně vyptal od mudrců.
Matouš 2. - 17. Tehdy naplněno jest to povědění Jeremiáše proroka, řkoucího:
Matouš 2. - 18. Hlas v Ráma slyšán jest, naříkání a pláč a kvílení mnohé; Ráchel plačící synů svých, a nedala se potěšiti, protože jich není.
Matouš 2. - 19. Když pak umřel Herodes, aj, anděl Páně ukázal se Jozefovi ve snách v Egyptě,
Matouš 2. - 20. Řka: Vstana, vezmi dítě i matku jeho, a jdiž do země Izraelské; neboť jsou zemřeli ti, jenž hledali bezživotí dítěte.
Matouš 2. - 21. Kterýžto vstav, vzal dítě i matku jeho, a přišel do země Izraelské.
Matouš 2. - 22. A uslyšev, že by Archelaus kraloval v Judstvu místo Herodesa otce svého, obával se tam jíti; a napomenut jsa od Boha ve snách, obrátil se do krajin Galilejských.
Matouš 2. - 23. A přišed, bydlil v městě, jenž slove Nazarét, aby se naplnilo, což povědíno bylo skrze proroky, že Nazaretský slouti bude.
Matouš 3. - 1. V těch pak dnech přišel Jan Křtitel, káže na poušti Judské,
Matouš 3. - 2. A řka: Pokání čiňte, nebo přiblížilo se království nebeské.
Matouš 3. - 3. Totoť jest zajisté ten Předchůdce předpověděný od Izaiáše proroka, řkoucího: Hlas volajícího na poušti: Připravujte cestu Páně, přímé čiňte stezky jeho.
Matouš 3. - 4. Měl pak Jan roucho z srstí velbloudových a pás kožený okolo bedr svých, a pokrm jeho byl kobylky a med lesní.
Matouš 3. - 5. Tedy vycházeli k němu z Jeruzaléma a ze všeho Judstva, i ze vší krajiny ležící při Jordánu,
Matouš 3. - 6. A křtěni byli od něho v Jordáně, vyznávajíce hříchy své.
Matouš 3. - 7. Uzřev pak mnohé z farizeů a z saduceů, že jdou k jeho křtu, řekl jim: Pokolení ještěrčí, i kdo vám ukázal, kterak byste utéci měli budoucího hněvu?
Matouš 3. - 8. Protož čiňte ovoce hodné pokání.
Matouš 3. - 9. A nedomnívejte se, že můžete říkati sami u sebe: Otce máme Abrahama. Neboť pravím vám, že by mohl Bůh z kamení tohoto vzbuditi syny Abrahamovi.
Matouš 3. - 10. A jižť jest i sekera k kořenu stromů přiložena. Každý zajisté strom, kterýž nenese ovoce dobrého, vyťat a na oheň uvržen bývá.
Matouš 3. - 11. Já křtím vás vodou ku pokání, ten pak, kterýž po mně přichází, jestiť mocnější nežli já, jehožto nejsem hoden obuvi nositi. Onť vás křtíti bude Duchem svatým a ohněm.
Matouš 3. - 12. Jehožto věječka v ruce jeho, a vyčistíť humno své, a shromáždí pšenici svou do obilnice, ale plevy páliti bude ohněm neuhasitelným.
Matouš 3. - 13. Tehdy přišel Ježíš od Galilee k Jordánu k Janovi, aby také pokřtěn byl od něho.
Matouš 3. - 14. Ale Jan zbraňoval mu, řka: Mně jest potřebí, abych od tebe pokřtěn byl, a ty pak jdeš ke mně?
Matouš 3. - 15. A odpovídaje Ježíš, dí jemu: Dopusť tak; neboť tak sluší na nás, abychom plnili všelikou spravedlnost. Tedy dopustil jemu.
Matouš 3. - 16. A pokřtěn jsa Ježíš, vystoupil ihned z vody; a aj, otevřína jsou mu nebesa, a viděl Ducha Božího, sstupujícího jako holubici a přicházejícího na něj.
Matouš 3. - 17. A aj, zavzněl hlas s nebe řkoucí: Tentoť jest ten můj milý Syn, v němž mi se dobře zalíbilo.
Matouš 4. - 1. Tehdy Ježíš veden jest na poušť od Ducha, aby pokoušín byl od ďábla.
Matouš 4. - 2. A postiv se čtyřidceti dnů a čtyřidceti nocí, potom zlačněl.
Matouš 4. - 3. A přistoupiv k němu pokušitel, řekl: Jsi-li Syn Boží, rciž, ať kamení toto chlebové jsou.
Matouš 4. - 4. On pak odpovídaje, řekl: Psánoť jest: Ne samým chlebem živ bude člověk, ale každým slovem vycházejícím skrze ústa Boží.
Matouš 4. - 5. Tedy pojal jej ďábel do svatého města a postavil ho na vrchu chrámu.
Matouš 4. - 6. A řekl mu: Jsi-li Syn Boží, spustiž se dolů; nebo psánoť jest, že andělům svým přikázal o tobě, a na ruce uchopí tebe, abys někde o kámen nohy své neurazil.
Matouš 4. - 7. I řekl mu Ježíš: Zase psáno jest: Nebudeš pokoušeti Pána Boha svého.
Matouš 4. - 8. Opět pojal ho ďábel na horu vysokou velmi, a ukázal mu všecka království světa i slávu jejich, a řekl jemu:
Matouš 4. - 9. Toto všecko tobě dám, jestliže padna, budeš mi se klaněti.
Matouš 4. - 10. Tedy dí mu Ježíš: Odejdiž, satane; neboť jest psáno: Pánu Bohu svému klaněti se budeš a jemu samému sloužiti budeš.
Matouš 4. - 11. Tedy opustil ho ďábel, a aj, andělé přistoupili a sloužili jemu.
Matouš 4. - 12. A když uslyšel Ježíš, že by Jan vsazen byl do žaláře, odšel do Galilee.
Matouš 4. - 13. A opustiv Nazarét, přišed, bydlil v Kafarnaum za mořem, v krajinách Zabulon a Neftalím,
Matouš 4. - 14. Aby se naplnilo povědění skrze Izaiáše proroka, řkoucího:
Matouš 4. - 15. Země Zabulon a Neftalím při moři za Jordánem, Galilea pohanská,
Matouš 4. - 16. Lid, kterýž bydlil v temnostech, viděl světlo veliké, a sedícím v krajině a stínu smrti, světlo vzešlo jim.
Matouš 4. - 17. Od toho času počal Ježíš kázati a praviti: Pokání čiňte; neboť se přiblížilo království nebeské.
Matouš 4. - 18. A chodě Ježíš podle moře Galilejského, uzřel dva bratry, Šimona, kterýž slove Petr, a Ondřeje bratra jeho, ani pouštějí sít do moře, (nebo byli rybáři.)
Matouš 4. - 19. I dí jim: Pojďte za mnou, a učiním vás rybáře lidí.
Matouš 4. - 20. A oni hned opustivše síti, šli za ním.
Matouš 4. - 21. A poodšed odtud, uzřel jiné dva bratry, Jakuba syna Zebedeova, a Jana bratra jeho, na lodí s Zebedeem otcem jejich, ani tvrdí síti své. I povolal jich.
Matouš 4. - 22. A oni hned opustivše lodí a otce svého, šli za ním.
Matouš 4. - 23. I procházel Ježíš všecku Galilei, uče v shromážděních jejich a káže evangelium království a uzdravuje všelikou nemoc i všeliký neduh v lidu.
Matouš 4. - 24. A rozešla se o něm pověst po vší Syrii. I přivedli k němu všecky nemocné, rozličnými neduhy a trápeními poražené, i ďábelníky, i náměsičníky, i šlakem poražené; a uzdravoval je.
Matouš 4. - 25. I šli za ním zástupové mnozí z Galilee a z krajiny Desíti měst, i z Jeruzaléma i z Judstva i z Zajordání.
Matouš 5. - 1. Vida pak Ježíš zástupy, vstoupil na horu; a když se posadil, přistoupili k němu učedlníci jeho.
Matouš 5. - 2. I otevřev ústa svá, učil je, řka:
Matouš 5. - 3. Blahoslavení chudí duchem, nebo jejich jest království nebeské.
Matouš 5. - 4. Blahoslavení lkající, nebo oni potěšeni budou.
Matouš 5. - 5. Blahoslavení tiší, nebo oni dědictví obdrží na zemi.
Matouš 5. - 6. Blahoslavení, kteříž lačnějí a žíznějí spravedlnosti, nebo oni nasyceni budou.
Matouš 5. - 7. Blahoslavení milosrdní, nebo oni milosrdenství důjdou.
Matouš 5. - 8. Blahoslavení čistého srdce, nebo oni Boha viděti budou.
Matouš 5. - 9. Blahoslavení pokojní, nebo oni synové Boží slouti budou.
Matouš 5. - 10. Blahoslavení, kteříž protivenství trpí pro spravedlnost, neb jejich jest království nebeské.
Matouš 5. - 11. Blahoslavení jste, když vám zlořečiti budou lidé a protivenství činiti, a mluviti všecko zlé o vás, lhouce, pro mne.
Matouš 5. - 12. Radujte se a veselte se, nebo odplata vaše hojná jest v nebesích. Takť zajisté protivili se prorokům, kteříž byli před vámi.
Matouš 5. - 13. Vy jste sůl země. Jestliže sůl zmařena bude, čím bude osolena? K ničemuž se nehodí více, než aby byla ven vyvržena a od lidí potlačena.
Matouš 5. - 14. Vy jste světlo světa. Nemůžeť město na hoře ležící skryto býti.
Matouš 5. - 15. Aniž rozsvěcují svíce a stavějí ji pod kbelec, ale na svícen; i svítí všechněm, kteříž v domu jsou.
Matouš 5. - 16. Tak svěť světlo vaše před lidmi, ať vidí skutky vaše dobré, a slaví Otce vašeho, jenž jest v nebesích.
Matouš 5. - 17. Nedomnívejte se, že bych přišel rušiti Zákon anebo Proroky. Nepřišelť jsem rušiti, ale naplniti.
Matouš 5. - 18. Amen zajisté pravím vám: Dokudž nepomine nebe i země, jediná literka aneb jediný puňktík nepomine z Zákona, až se všecky věci stanou.
Matouš 5. - 19. Protož zrušil-li by kdo jedno z přikázání těchto nejmenších a učil by tak lidi, nejmenší slouti bude v království nebeském. Kdož by pak koli činil i jiné učil, ten veliký slouti bude v království nebeském.
Matouš 5. - 20. Nebo pravím vám: Nebude-liť hojnější spravedlivost vaše nežli zákoníků a farizeů, nikoli nevejdete do království nebeského.
Matouš 5. - 21. Slyšeli jste, že řečeno jest od starých: Nezabiješ. Pakli by kdo zabil, povinen bude státi k soudu.
Matouš 5. - 22. Ale jáť pravím vám: Že každý, kdož se hněvá na bratra svého bez příčiny, povinen k soudu státi. Kdož by pak řekl bratru svému: Rácha, povinen bude před radou státi; a kdož by řekl: Blázne, povinen bude pekelný oheň trpěti.
Matouš 5. - 23. Protož obětoval-li bys dar svůj na oltář, a tu bys se rozpomenul, že bratr tvůj má něco proti tobě,
Matouš 5. - 24. Nechejž tu daru svého před oltářem a jdi, prve smiř se s bratrem svým, a potom přijda, obětuj dar svůj.
Matouš 5. - 25. Vejdi v dobrou vůli s protivníkem svým rychle, dokudž jsi s ním na cestě, ať by snad nedal tebe protivník tvůj soudci, a soudce dal by tě služebníku, a byl bys uvržen do žaláře.
Matouš 5. - 26. Amen pravím tobě: Nevyjdeš odtud nikoli, dokudž i toho posledního haléře nenavrátíš.
Matouš 5. - 27. Slyšeli jste, že řečeno jest od starých: Nezcizoložíš.
Matouš 5. - 28. Ale jáť pravím vám: Že každý, kdož by pohleděl na ženu ku požádání jí, již zcizoložil s ní v srdci svém.
Matouš 5. - 29. Jestliže pak oko tvé pravé horší tě, vylupiž je a vrz od sebe; nebť jest užitečněji tobě, aby raději zahynul jeden úd tvůj, nežli by celé tělo tvé uvrženo bylo do ohně pekelného.
Matouš 5. - 30. A pakli ruka tvá pravá horší tě, utniž ji a vrz od sebe; nebo užitečněji jest tobě, aby zahynul raději jeden úd tvůj, nežli by všecko tělo tvé uvrženo bylo do pekelného ohně.
Matouš 5. - 31. Též řečeno jest: Kdož by koli propustil manželku svou, aby jí dal lístek rozloučení.
Matouš 5. - 32. Jáť pak pravím vám: Že kdožkoli propustil by manželku svou, kromě příčiny cizoložstva, uvodí ji v cizoložstvo, a kdož propuštěnou pojme, cizoloží.
Matouš 5. - 33. Opět slyšeli jste, že řečeno jest od starých: Nebudeš křivě přisahati, ale splníš Pánu přísahy své.
Matouš 5. - 34. Ale jáť pravím vám: Abyste nepřisahali všelijak, ani skrze nebe, nebo stolice Boží jest,
Matouš 5. - 35. Ani skrze zemi, nebo podnož jeho jest, ani skrze Jeruzalém, nebo město velikého Krále jest.
Matouš 5. - 36. Ani skrze hlavu svou budeš přisahati, nebo nemůžeš jednoho vlasu učiniti bílého aneb černého.
Matouš 5. - 37. Ale buď řeč vaše: Jistě, jistě; nikoli, nikoli. Což pak nad to více jest, to od toho zlého jest.
Matouš 5. - 38. Slyšeli jste, že řečeno jest: Oko za oko, a zub za zub.
Matouš 5. - 39. Jáť pak pravím vám: Abyste neodpírali zlému. Ale udeří-li tě kdo v pravé líce tvé, nasaď jemu i druhého.
Matouš 5. - 40. A tomu, kdož se s tebou chce souditi a sukni tvou vzíti, nech mu i pláště.
Matouš 5. - 41. A nutil-li by tě kdo jíti s sebou míli jednu, jdi s ním dvě.
Matouš 5. - 42. A prosícímu tebe dej, a od toho, kdo by chtěl vypůjčiti od tebe, neodvracuj se.
Matouš 5. - 43. Slyšeli jste, že řečeno jest: Milovati budeš bližního svého, a nenáviděti budeš nepřítele svého.
Matouš 5. - 44. Ale jáť vám pravím: Milujte nepřátely vaše, dobrořečte těm, kteříž vás proklínají, a dobře čiňte nenávidícím vás, a modlte se za nepřátely a protivníky vaše,
Matouš 5. - 45. Abyste byli synové Otce vašeho, jenž jest v nebesích; ješto slunci svému velí vzchoditi na dobré i na zlé, a déšť dává na spravedlivé i na nespravedlivé.
Matouš 5. - 46. Nebo milujete-li ty, jenž vás milují, jakou odplatu míti budete? Zdaliž i publikáni téhož nečiní?
Matouš 5. - 47. A budete-li pozdravovati toliko bratří svých, což více nad jiné činíte? Však i publikáni to činí.
Matouš 5. - 48. Buďtež vy tedy dokonalí, jako i Otec váš nebeský dokonalý jest.
Matouš 6. - 1. Pilně se varujte, abyste almužny vaší nedávali před lidmi, proto abyste byli vidíni od nich, jinak nebudete míti odplaty u Otce vašeho, jenž jest v nebesích.
Matouš 6. - 2. Protož když dáváš almužnu, netrub před sebou, jako pokrytci činí v školách a na ulicech, aby chváleni byli od lidí. Amen pravím vám, majíť odplatu svou.
Matouš 6. - 3. Ale ty když dáváš almužnu, tak čiň, ať neví levice tvá, co činí pravice tvá,
Matouš 6. - 4. Aby almužna tvá byla v skrytě, a Otec tvůj, kterýž vidí v skrytě, odplatí tobě zjevně.
Matouš 6. - 5. A když bys se chtěl modliti, nebývejž jako pokrytci, kteříž obyčej mají, v školách a na úhlech rynku stojíce, modliti se, aby byli vidíni od lidí. Amen pravím vám, žeť mají odplatu svou.
Matouš 6. - 6. Ale ty když bys se modliti chtěl, vejdi do pokojíka svého, a zavra dveře své, modliž se Otci svému, jenž jest v skrytě, a Otec tvůj, kterýž vidí v skrytě, odplatí tobě zjevně.
Matouš 6. - 7. Modléce se pak, nebuďtež marnomluvní jako pohané; nebo se domnívají, že mnohomluvností svou to způsobí, aby byli uslyšáni.
Matouš 6. - 8. Nepřirovnávejtež se tedy jim, neboť ví Otec váš, čeho jest vám potřebí, prve nežli byste vy ho prosili.
Matouš 6. - 9. A protož vy takto se modlte: Otče náš, jenž jsi v nebesích, posvěť se jméno tvé.
Matouš 6. - 10. Přijď království tvé. Buď vůle tvá jako v nebi tak i na zemi.
Matouš 6. - 11. Chléb náš vezdejší dej nám dnes.
Matouš 6. - 12. A odpusť nám viny naše, jakož i my odpouštíme vinníkům našim.
Matouš 6. - 13. I neuvoď nás v pokušení, ale zbav nás od zlého. Nebo tvé jest království, i moc, i sláva, na věky, Amen.
Matouš 6. - 14. Nebo budete-li odpouštěti lidem viny jejich, odpustíť i vám nebeský Otec váš.
Matouš 6. - 15. Jestliže pak neodpustíte lidem vin jejich, aniž Otec váš odpustí vám hříchů vašich.
Matouš 6. - 16. Když byste se pak postili, nebývejtež jako pokrytci zasmušilí; neboť pošmuřují tváří svých, aby vědomé bylo lidem, že se postí. Amen pravím vám, vzaliť jsou odplatu svou.
Matouš 6. - 17. Ty pak, když se postíš, pomaž hlavy své a tvář svou umej,
Matouš 6. - 18. Aby nebylo zjevné lidem, že se postíš, ale Otci tvému, kterýž jest v skrytě. A Otec tvůj, kterýž vidí v skrytosti, odplatí tobě zjevně.
Matouš 6. - 19. Neskládejte sobě pokladů na zemi, kdežto mol a rez kazí, a kdež zloději vykopávají a kradou.
Matouš 6. - 20. Ale skládejte sobě poklady v nebi, kdežto ani mol ani rez kazí, a kdežto zloději nevykopávají ani kradou.
Matouš 6. - 21. Nebo kdežť jest poklad váš, tuť jest i srdce vaše.
Matouš 6. - 22. Svíce těla jestiť oko; jestliže oko tvé sprostné bylo by, všecko tělo tvé světlé bude.
Matouš 6. - 23. Pakliť by oko tvé bylo nešlechetné, všecko tělo tvé tmavé bude. Protož jestliže světlo, kteréž jest v tobě, jest tma, co pak sama tma, jaká bude?
Matouš 6. - 24. Žádný nemůže dvěma pánům sloužiti. Nebo zajisté jednoho nenáviděti bude, a druhého milovati, aneb jednoho přídržeti se bude, a druhým pohrdne. Nemůžte Bohu sloužiti i mamoně.
Matouš 6. - 25. Protož pravím vám: Nepečujte o život váš, co byste jedli a co pili, ani o tělo vaše, čím byste je odívali. Zdaliž není život více nežli pokrm, a tělo více nežli oděv?
Matouš 6. - 26. Hleďte na ptactvo nebeské, žeť nesejí ani žnou, ani shromažďují do stodol, avšak Otec váš nebeský krmí je. I zdaliž vy jich mnohem nepřevyšujete?
Matouš 6. - 27. A kdo z vás pečlivě mysle, může přidati ku postavě své loket jeden?
Matouš 6. - 28. A o oděv proč pečujete? Poučte se na kvítí polním, kterak roste, nepracuje ani přede.
Matouš 6. - 29. A aj, pravím vám, že ani Šalomoun ve vší slávě své tak odín nebyl, jako jedno z nich.
Matouš 6. - 30. Poněvadž tedy trávu polní, ješto dnes jest, a zítra do peci bývá vložena, Bůh tak odívá, i zdaliž mnohem více vám toho nečiní, ó malé víry?
Matouš 6. - 31. Nepečujtež tedy, říkajíce: Co budeme jísti? anebo: Co budeme píti? anebo: Čím se budeme odívati?
Matouš 6. - 32. Nebo toho všeho pohané hledají. Víť zajisté Otec váš nebeský, že toho všeho potřebujete.
Matouš 6. - 33. Ale hledejte vy nejprv království Božího a spravedlnosti jeho, a toto vše bude vám přidáno.
Matouš 6. - 34. Protož nepečujte o zítřejší den, nebo zítřejší den pečovati bude o své věci. Dostiť má den na svém trápení.
Matouš 7. - 1. Nesuďtež, abyste nebyli souzeni.
Matouš 7. - 2. Nebo jakým soudem soudíte, takovýmž budete souzeni, a jakouž měrou měříte, takovouž bude vám zase odměřeno.
Matouš 7. - 3. Kterakž pak vidíš mrvu v oku bratra svého, a v oku svém břevna necítíš?
Matouš 7. - 4. Aneb kterak díš bratru svému: Nech, ať vyvrhu mrvu z oka tvého, a aj, břevno jest v oku tvém?
Matouš 7. - 5. Pokrytče, vyvrz nejprv břevno z oka svého, a tehdy prohlédneš, abys vyňal mrvu z oka bratra tvého.
Matouš 7. - 6. Nedávejte svatého psům, aniž mecte perel svých před svině, ať by snad nepotlačily jich nohama svýma, a psi obrátíce se, aby neroztrhaly vás.
Matouš 7. - 7. Proste, a dánoť bude vám; hledejte, a naleznete; tlucte, a bude vám otevříno.
Matouš 7. - 8. Nebo každý, kdož prosí, béře; a kdož hledá, nalézá; a tomu, jenž tluče, bude otevříno.
Matouš 7. - 9. Nebo který z vás jest člověk, kteréhož kdyby prosil syn jeho za chléb, zdali kamene podá jemu?
Matouš 7. - 10. A prosil-li by za rybu, zdali hada podá jemu?
Matouš 7. - 11. Poněvadž tedy vy, jsouce zlí, umíte dobré dary dávati synům vašim, čím více Otec váš, jenž jest v nebesích, dá dobré věci těm, kteříž ho prosí?
Matouš 7. - 12. A protož všecko, což byste chtěli, aby vám lidé činili, to i vy čiňte jim; toť zajisté jest Zákon i Proroci.
Matouš 7. - 13. Vcházejte těsnou branou; nebo prostranná brána a široká cesta jest, kteráž vede k zahynutí, a mnoho jest těch, kteříž vcházejí skrze ni.
Matouš 7. - 14. Nebo těsná jest brána a úzká cesta, kteráž vede k životu, a málo jest nalézajících ji.
Matouš 7. - 15. Pilně se pak varujte falešných proroků, kteříž přicházejí k vám v rouše ovčím, ale vnitř jsou vlci hltaví.
Matouš 7. - 16. Po ovocích jejich poznáte je. Zdaliž sbírají z trní hrozny, aneb z bodláčí fíky?
Matouš 7. - 17. Takť každý strom dobrý ovoce dobré nese, zlý pak strom zlé ovoce nese.
Matouš 7. - 18. Nemůžeť dobrý strom zlého ovoce nésti, ani strom zlý ovoce dobrého vydávati.
Matouš 7. - 19. Všeliký strom, kterýž nenese ovoce dobrého, vyťat a na oheň uvržen bývá.
Matouš 7. - 20. A tak tedy po ovocích jejich poznáte je.
Matouš 7. - 21. Ne každý, kdož mi říká: Pane, Pane, vejde do království nebeského, ale ten, kdož činí vůli Otce mého, kterýž v nebesích jest.
Matouš 7. - 22. Mnozíť mi dějí v onen den: Pane, Pane, zdaliž jsme ve jménu tvém neprorokovali, a ve jménu tvém ďáblů nevymítali, a v tvém jménu zdaliž jsme divů mnohých nečinili?
Matouš 7. - 23. A tehdyť jim vyznám, že jsem vás nikdy neznal. Odejděte ode mne, činitelé nepravosti.
Matouš 7. - 24. A protož každého, kdož slyší slova má tato a zachovává je, připodobním muži moudrému, kterýž ustavěl dům svůj na skále.
Matouš 7. - 25. I spadl příval, a přišly řeky, a váli větrové, a obořili se na ten dům, a nepadl; nebo založen byl na skále.
Matouš 7. - 26. A každý, kdož slyší slova má tato, a neplní jich, připodobněn bude muži bláznu, kterýž ustavěl dům svůj na písku.
Matouš 7. - 27. I spadl příval, a přišly řeky, a váli větrové, a obořili se na ten dům, i padl, a byl pád jeho veliký.
Matouš 7. - 28. I stalo se, když dokonal Ježíš řeči tyto, že se převelmi divili zástupové učení jeho.
Matouš 7. - 29. Nebo učil je jako moc maje, a ne jako zákoníci.
Matouš 8. - 1. A když sstupoval s hory, šli za ním zástupové mnozí.
Matouš 8. - 2. A aj, malomocný přišed, klaněl se jemu, řka: Pane, kdybys jen chtěl, můžeš mne očistiti.
Matouš 8. - 3. I vztáh Ježíš ruku, dotekl se ho, řka: Chci, buď čist. A hned očištěno jest malomocenství jeho.
Matouš 8. - 4. I dí mu Ježíš: Viziž, abys žádnému nepravil. Ale jdi, a ukaž se knězi, a obětuj dar, kterýž přikázal Mojžíš, na svědectví jim.
Matouš 8. - 5. A když vcházel Ježíš do Kafarnaum, přistoupil k němu setník, prose ho,
Matouš 8. - 6. A řka: Pane, služebník můj leží doma šlakem poražený, velmi se trápě.
Matouš 8. - 7. I dí mu Ježíš: Já přijdu a uzdravím ho.
Matouš 8. - 8. A odpovídaje setník, řekl: Pane, nejsemť hoden, abys všel pod střechu mou, ale toliko rci slovo, a uzdraven bude služebník můj.
Matouš 8. - 9. Nebo i já jsem člověk moci poddaný, maje pod sebou žoldnéře, avšak dím-li tomuto: Jdi, tedy jde, a jinému: Přijď, a přijde, a služebníku svému: Učiň toto, a učiní.
Matouš 8. - 10. Tedy uslyšev to Ježíš, podivil se, a jdoucím za sebou řekl: Amen pravím vám, ani v Izraeli tak veliké víry jsem nenalezl.
Matouš 8. - 11. Pravím pak vám, žeť přijdou mnozí od východu i od západu, a stoliti budou s Abrahamem, s Izákem a s Jákobem v království nebeském,
Matouš 8. - 12. Ale synové království vyvrženi budou do temností zevnitřních. Tamť bude pláč a škřipení zubů.
Matouš 8. - 13. I řekl Ježíš setníkovi: Jdiž, a jakžs uvěřil, staň se tobě. I uzdraven jest služebník jeho v tu hodinu.
Matouš 8. - 14. A přišed Ježíš do domu Petrova, uzřel svegruši jeho, ana leží a má zimnici.
Matouš 8. - 15. I dotekl se ruky její, a hned přestala jí zimnice. I vstala a posluhovala jim.
Matouš 8. - 16. A když byl večer, přivedli k němu mnohé, kteříž ďábelství měli, a on vymítal duchy zlé slovem, a všecky, kteříž se zle měli, uzdravil,
Matouš 8. - 17. Aby se naplnilo povědění skrze Izaiáše proroka, řkoucího: Onť jest vzal na se mdloby naše, a neduhy naše nesl.
Matouš 8. - 18. Vida pak Ježíš zástupy mnohé okolo sebe, kázal přeplaviti se na druhou stranu.
Matouš 8. - 19. A přistoupiv jeden zákoník, řekl jemu: Mistře, půjdu za tebou, kamžkoli půjdeš.
Matouš 8. - 20. I dí mu Ježíš: Lišky doupata mají, a ptactvo nebeské hnízda, ale Syn člověka nemá, kde by hlavu sklonil.
Matouš 8. - 21. Jiný pak z učedlníků jeho řekl jemu: Pane, dopusť mi prve odjíti a pochovati otce mého.
Matouš 8. - 22. Ale Ježíš řekl jemu: Pojď za mnou, a nech, ať tam mrtví pochovávají mrtvé své.
Matouš 8. - 23. A když vstoupil na lodí, vstoupili za ním i učedlníci jeho.
Matouš 8. - 24. A aj, bouře veliká stala se jest na moři, takže vlny přikrývaly lodí. On pak spal.
Matouš 8. - 25. A přistoupivše učedlníci jeho, zbudili jej, řkouce: Pane, zachovej nás, hynemeť.
Matouš 8. - 26. I dí jim: Proč se bojíte, ó malé víry? Tedy vstav, přimluvil větrům a moři, i stalo se utišení veliké.
Matouš 8. - 27. Lidé pak divili se, řkouce: Kteraký jest tento, že ho i větrové i moře poslouchají?
Matouš 8. - 28. A když se přeplavil na druhou stranu do krajiny Gergezenských, potkali se s ním dva ďábelníci z hrobu vyšlí, ukrutní náramně, takže pro ně žádný nemohl tou cestou choditi.
Matouš 8. - 29. A aj, zkřikli, řkouce: Co je nám po tobě, Ježíši, Synu Boží? Přišel jsi sem před časem trápiti nás.
Matouš 8. - 30. A bylo opodál od nich stádo veliké vepřů, pasoucích se.
Matouš 8. - 31. Ďáblové pak prosili ho, řkouce: Poněvadž nás vymítáš, dopustiž nám vjíti do toho stáda vepřů.
Matouš 8. - 32. I řekl jim: Jděte. A oni vyšedše, vešli do stáda těch vepřů. A aj, hnalo se všecko stádo těch vepřů s vrchu dolů do moře, i ztonuli v vodách.
Matouš 8. - 33. Pastýři pak utekli. A přišedše do města, vypravovali to všecko, i o těch ďábelnících.
Matouš 8. - 34. A aj, všecko město vyšlo v cestu Ježíšovi, a uzřevše ho, prosili, aby šel z končin jejich.
Matouš 9. - 1. A vstoupiv na lodí, přeplavil se, a přišel do města svého.
Matouš 9. - 2. A aj, přinesli mu šlakem poraženého, ležícího na loži. A viděv Ježíš víru jejich, dí šlakem poraženému: Doufej, synu, odpuštěniť jsou tobě hříchové tvoji.
Matouš 9. - 3. A aj, někteří z zákoníků řekli sami v sobě: Tento se rouhá.
Matouš 9. - 4. A viděv Ježíš myšlení jejich, řekl: Proč vy myslíte zlé věci v srdcích vašich?
Matouš 9. - 5. Nebo co jest snáze říci, to-li: Odpouštějí se tobě hříchové? čili říci: Vstaň a choď?
Matouš 9. - 6. Ale abyste věděli, žeť má moc Syn člověka na zemi odpouštěti hříchy, tedy dí šlakem poraženému: Vstaň, vezmi lože své, a jdi do domu svého.
Matouš 9. - 7. Tedy vstal a odšel do domu svého.
Matouš 9. - 8. A vidouce to zástupové, divili se a velebili Boha, kterýž dal takovou moc lidem.
Matouš 9. - 9. A jda odtud Ježíš, uzřel člověka sedícího na cle, jménem Matouše. I dí mu: Pojď za mnou. A on vstav, šel za ním.
Matouš 9. - 10. I stalo se, když seděl za stolem v domu jeho, a aj, mnozí celní a hříšníci přišedše, stolili s Ježíšem a s učedlníky jeho.
Matouš 9. - 11. A vidouce to farizeové, řekli učedlníkům jeho: Proč s celnými a hříšníky jí Mistr váš?
Matouš 9. - 12. Ježíš pak uslyšev to, řekl jim: Nepotřebujíť zdraví lékaře, ale nemocní.
Matouš 9. - 13. Jděte vy raději a učte se, co jest to: Milosrdenství chci a ne oběti. Nebo nepřišel jsem volati spravedlivých, ale hříšných ku pokání.
Matouš 9. - 14. Tehdy přistoupili k němu učedlníci Janovi, řkouce: Proč my a farizeové postíme se často, učedlníci pak tvoji se nepostí?
Matouš 9. - 15. I řekl jim Ježíš: Zdaliž mohou synové Ženichovi rmoutiti se, dokudž s nimi jest Ženich? Ale přijdou dnové, když bude od nich odjat Ženich, a tehdyť se budou postiti.
Matouš 9. - 16. Žádný zajisté nepřišívá záplaty sukna nového k rouchu vetchému; nebo ta záplata jeho odtrhla by ještě nějaký díl od roucha, a tak větší by díra byla.
Matouš 9. - 17. Aniž lejí vína nového do nádob starých; sic jinak rozpuknou se sudové, a víno se vyleje, a sudové se zkazí. Ale víno nové lejí do nových nádob, a bývá obé zachováno.
Matouš 9. - 18. A když on toto k nim mluvil, aj, kníže jedno přistoupilo a klanělo se jemu, řka: Pane dcera má nyní umřela. Ale pojď, vlož na ni ruku svou, a budeť živa.
Matouš 9. - 19. A vstav Ježíš, šel za ním, i učedlníci jeho.
Matouš 9. - 20. (A aj, žena, kteráž nemocí svou trápena byla ode dvanácti let, přistoupivši pozadu, dotkla se podolka roucha jeho.
Matouš 9. - 21. Nebo řekla sama v sobě: Dotknu-li se jen toliko roucha jeho, uzdravena budu.
Matouš 9. - 22. Ježíš pak obrátiv se a uzřev ji, řekl: Doufej, dcero, víra tvá tě uzdravila. A zdráva učiněna jest žena od té chvíle.)
Matouš 9. - 23. Přišed pak Ježíš do domu knížete, a uzřev tu trubače a zástup hlučící,
Matouš 9. - 24. Řekl jim: Odejdětež; nebť neumřela děvečka, ale spí. I posmívali se jemu.
Matouš 9. - 25. A když byl vyhnán zástup, všed tam, ujal ji za ruku její; i vstala jest děvečka.
Matouš 9. - 26. A roznesla se pověst ta po vší té zemi.
Matouš 9. - 27. A když šel odtud Ježíš, šli za ním dva slepí, volajíce a řkouce: Smiluj se nad námi, Synu Davidův.
Matouš 9. - 28. A když všel do domu, přistoupili k němu ti slepí. I dí jim Ježíš: Věříte-li, že to mohu učiniti? Řekli jemu: Ovšem, Pane.
Matouš 9. - 29. Tedy dotekl se očí jejich, řka: Podle víry vaší staniž se vám.
Matouš 9. - 30. I otevříny jsou oči jejich. Zapověděl jim pak tuze Ježíš, řka: Viztež, ať nižádný o tom nezví.
Matouš 9. - 31. Ale oni vyšedše, rozhlásali jej po vší té zemi.
Matouš 9. - 32. A když oni vycházeli, aj, přivedli mu člověka němého, majícího ďábelství.
Matouš 9. - 33. A když vyvrhl ďábelství, mluvil jest němý. I divili se zástupové, řkouce: Že nikdy se nic takového neukázalo v lidu Izraelském.
Matouš 9. - 34. Farizeové pak pravili: Mocí knížete ďábelského vymítá ďábly.
Matouš 9. - 35. I obcházel Ježíš všecka města i městečka, uče v školách jejich a káže evangelium království, a uzdravuje všelikou nemoc i všeliký neduh v lidu.
Matouš 9. - 36. A když hleděl na zástupy, slitovalo se mu jich, že byli tak opuštěni a rozptýleni jako ovce, nemajíce pastýře.
Matouš 9. - 37. Tedy dí učedlníkům svým: Žeň zajisté jest mnohá, ale dělníků málo.
Matouš 9. - 38. Protož proste Pána žni, ať vypudí dělníky na žeň svou.
Matouš 10. - 1. A svolav k sobě dvanácte učedlníků svých, dal jim moc nad duchy nečistými, aby je vymítali, a aby uzdravovali všelikou nemoc, i všeliký neduh.
Matouš 10. - 2. Dvanácti pak apoštolů jména jsou tato: První Šimon, jenž slove Petr, a Ondřej bratr jeho, Jakub Zebedeův a Jan bratr jeho,
Matouš 10. - 3. Filip a Bartoloměj, Tomáš a Matouš, jenž byl celný, Jakub Alfeův a Lebbeus, přijmím Thaddeus,
Matouš 10. - 4. Šimon Kananitský a Jidáš Iškariotský, kterýž i zradil ho.
Matouš 10. - 5. Těch dvanácte poslal Ježíš, přikazuje jim, řka: Na cestu pohanů nechoďte, a do měst Samaritánských nevcházejte.
Matouš 10. - 6. Ale raději jděte k ovcem zahynulým z domu Izraelského.
Matouš 10. - 7. Jdouce pak, kažte, řkouce: Že se přiblížilo království nebeské.
Matouš 10. - 8. Nemocné uzdravujte, malomocné čisťte, mrtvé křeste, ďábelství vymítejte; darmo jste vzali, darmo dejte.
Matouš 10. - 9. Neshromažďujte zlata ani stříbra, ani peněz v opascích vašich mívejte,
Matouš 10. - 10. Ani mošny na cestě, ani dvou sukní, ani obuvi, ani hůlky; hodenť jest zajisté dělník pokrmu svého.
Matouš 10. - 11. A do kteréhožkoli města neb městečka vešli byste, vzeptejte se, kdo by v něm hodný byl, a tu pobuďte, až byste i vyšli odtud.
Matouš 10. - 12. A vcházejíce do domu, pozdravtež ho.
Matouš 10. - 13. A jestližeť bude dům ten hodný, pokoj váš přijdiž naň; pakliť by nebyl hodný, pokoj váš navratiž se k vám.
Matouš 10. - 14. A kdožkoli nepřijal by vás, a neuposlechl by řečí vašich, vyjdouce ven z domu neb z města toho, vyraztež prach z noh vašich.
Matouš 10. - 15. Amen pravím vám: Lehčeji bude zemi Sodomských a Gomorských v den soudný nežli městu tomu.
Matouš 10. - 16. Aj, já posílám vás jako ovce mezi vlky; protož buďte opatrní jako hadové, a sprostní jako holubice.
Matouš 10. - 17. Vystříhejtež se pak lidí; nebť vás vydávati budou do sněmů, a v školách svých budou vás bičovati.
Matouš 10. - 18. Ano i před vladaře i před krále vedeni budete pro mne, na svědectví jim, i těm národům.
Matouš 10. - 19. Kdyžť pak vás vydadí, nebuďtež pečliví, kterak aneb co byste mluvili; dánoť bude zajisté vám v tu hodinu, co budete míti mluviti.
Matouš 10. - 20. Nebo ne vy jste, jenž mluvíte, ale duch Otce vašeho, jenž mluví v vás.
Matouš 10. - 21. Vydáť pak bratr bratra na smrt, i otec syna, a povstanouť dítky proti rodičům, a zmordují je.
Matouš 10. - 22. A budete v nenávisti všechněm pro jméno mé, ale kdož setrvá až do konce, tenť spasen bude.
Matouš 10. - 23. Když se pak vám budou protiviti v tom městě, utecte do jiného. Amen zajisté pravím vám, nezchodíte měst Izraelských, ažť přijde Syn člověka.
Matouš 10. - 24. Neníť učedlník nad mistra, ani služebník nad pána svého.
Matouš 10. - 25. Dostiť jest učedlníku, aby byl jako mistr jeho, a služebník jako pán jeho. Poněvadž jsou hospodáře Belzebubem nazývali, čím pak více domácí jeho?
Matouš 10. - 26. Protož nebojte se jich; nebť není nic skrytého, což by nemělo býti zjeveno, ani co tajného, ješto by nemělo zvědíno býti.
Matouš 10. - 27. Což vám pravím ve tmách, pravte na světle, a co v uši slyšíte, hlásejte na domích.
Matouš 10. - 28. A nebojte se těch, kteříž zabíjejí tělo, ale duše nemohou zabíti; než bojte se raději toho, kterýž může i duši i tělo zatratiti v pekelném ohni.
Matouš 10. - 29. Zdaliž neprodávají dvou vrabců za malý peníz? a jeden z nich nepadá na zem bez vůle Otce vašeho.
Matouš 10. - 30. Vaši pak i vlasové na hlavě všickni sečteni jsou.
Matouš 10. - 31. Protož nebojte se, mnohých vrabců dražší jste vy.
Matouš 10. - 32. Kdožkoli tedy vyzná mne před lidmi, vyznámť i já jej před Otcem svým, jenž jest v nebesích.
Matouš 10. - 33. Ale kdož by mne zapřel před lidmi, zapřímť ho i já před Otcem svým, kterýž jest v nebesích.
Matouš 10. - 34. Nedomnívejte se, že bych přišel pokoj dáti na zemi. Nepřišelť jsem, abych pokoj uvedl, ale meč.
Matouš 10. - 35. Přišelť jsem zajisté, abych rozdělil člověka proti otci jeho, a dceru proti mateři její, a nevěstu proti svegruši její.
Matouš 10. - 36. A nepřátelé člověka budou domácí jeho.
Matouš 10. - 37. Kdo miluje otce neb matku více nežli mne, neníť mne hoden; a kdož miluje syna nebo dceru více nežli mne, neníť mne hoden.
Matouš 10. - 38. A kdož nebéře kříže svého a nenásleduje mne, neníť mne hoden.
Matouš 10. - 39. Kdož nalezne duši svou, ztratíť ji; a kdo by ztratil duši svou pro mne, nalezneť ji.
Matouš 10. - 40. Kdož vás přijímá, mneť přijímá; a kdo mne přijímá, přijímáť toho, kterýž mne poslal.
Matouš 10. - 41. Kdo přijímá proroka ve jménu proroka, odplatu proroka vezme; a kdož přijímá spravedlivého ve jménu spravedlivého, odplatu spravedlivého vezme.
Matouš 10. - 42. A kdož by koli dal jednomu z těchto nejmenších číši vody studené k nápoji, toliko ve jménu učedlníka, zajisté pravím vám, neztratíť odplaty své.
Matouš 11. - 1. I stalo se, když dokonal Ježíš řeči své, kteréž mluvil, přikázání dávaje dvanácti učedlníkům svým, bral se odtud, aby učil a kázal v městech jejich.
Matouš 11. - 2. Jan pak v vězení uslyšev o skutcích Kristových, poslal dva z učedlníků svých,
Matouš 11. - 3. A řekl jemu: Ty-li jsi ten, kterýž přijíti má, čili jiného čekati máme?
Matouš 11. - 4. I odpovídaje Ježíš, řekl jim: Jdouce, zvěstujtež Janovi, co slyšíte a vidíte:
Matouš 11. - 5. Slepí vidí, a kulhaví chodí, malomocní se čistí, a hluší slyší, mrtví z mrtvých vstávají, chudým pak evangelium se zvěstuje.
Matouš 11. - 6. A blahoslavený jest, kdož se nehorší na mně.
Matouš 11. - 7. A když oni odešli, počal Ježíš praviti zástupům o Janovi: Co jste vyšli na poušť viděti? Zdali třtinu větrem se klátící?
Matouš 11. - 8. Aneb co jste vyšli viděti? Zda člověka měkkým rouchem oděného? Aj, kteříž se měkkým rouchem odívají, v domích královských jsou.
Matouš 11. - 9. Aneb co jste vyšli viděti? Proroka-li? Jistě pravím vám, i více nežli proroka.
Matouš 11. - 10. Tentoť jest zajisté, o němž psáno: Aj, já posílám anděla svého před tváří tvou, kterýžto připraví cestu tvou před tebou.
Matouš 11. - 11. Amen pravím vám, mezi syny ženskými nepovstal větší nad Jana Křtitele; ale kdo jest menší v království nebeském, jestiť větší nežli on.
Matouš 11. - 12. Ode dnů pak Jana Křtitele až dosavad království nebeské násilí trpí, a ti, kteříž násilí činí, uchvacujíť je.
Matouš 11. - 13. Nebo všickni Proroci i Zákon až do Jana prorokovali.
Matouš 11. - 14. A chcete-li přijmouti: Onť jest Eliáš, kterýž přijíti měl.
Matouš 11. - 15. Kdo má uši k slyšení, slyš.
Matouš 11. - 16. Ale k komu připodobním pokolení toto? Podobno jest dětem, sedícím na ryncích, a kteříž na tovaryše své volají,
Matouš 11. - 17. A říkají: Pískali jsme vám, a neskákali jste; žalostně jsme naříkali, a neplakali jste.
Matouš 11. - 18. Přišel zajisté Jan, nejeda ani pije, a oni řkou: Ďábelství má.
Matouš 11. - 19. Přišel Syn člověka, jeda a pije, a oni řkou: Aj, člověk žráč a pijan vína, přítel publikánů a hříšníků. Ale ospravedlněna jest moudrost od synů svých.
Matouš 11. - 20. Tehdy počal přimlouvati městům, v nichžto činěni jsou jeho mnozí divové, že pokání nečinili.
Matouš 11. - 21. Běda tobě Korozaim, běda tobě Betsaido. Nebo kdyby v Týru a Sidonu byli činěni divové ti, kteříž jsou činěni v vás, dávno by byli v žíni a v popele pokání činili.
Matouš 11. - 22. Nýbrž pravím vám, že Týru a Sidonu lehčeji bude v den soudný nežli vám.
Matouš 11. - 23. A ty Kafarnaum, kteréž jsi až k nebi vyvýšeno, až do pekla sstrčeno budeš. Nebo kdyby v Sodomě činěni byli divové ti, kteříž jsou činěni v tobě, byliť by zůstali až do dnešního dne.
Matouš 11. - 24. Ano více pravím vám, že zemi Sodomských lehčeji bude v den soudný nežli tobě.
Matouš 11. - 25. V ten čas odpověděv Ježíš, řekl: Chválím tě, Otče, Pane nebe i země, že jsi skryl tyto věci před moudrými a opatrnými, a zjevil jsi je maličkým.
Matouš 11. - 26. Jistě, Otče, že se tak líbilo před tebou.
Matouš 11. - 27. Všecky věci dány jsou mi od Otce mého, a žádnýť nezná Syna, jediné Otec, aniž Otce kdo zná, jediné Syn, a komuž by chtěl Syn zjeviti.
Matouš 11. - 28. Pojdtež ke mně všickni, kteříž pracujete a obtíženi jste, a já vám odpočinutí dám.
Matouš 11. - 29. Vezměte jho mé na se, a učte se ode mne, neboť jsem tichý a pokorný srdcem, a naleznete odpočinutí dušem vašim.
Matouš 11. - 30. Jho mé zajisté jestiť rozkošné, a břímě mé lehké.
Matouš 12. - 1. V ten čas šel Ježíš v den sváteční skrze obilí, a učedlníci jeho lačni jsouce, počali vymínati klasy a jísti.
Matouš 12. - 2. Farizeové pak vidouce to, řekli jemu: Hle, učedlníci tvoji činí to, čehož nesluší činiti v den sváteční.
Matouš 12. - 3. On pak řekl jim: Co jste nečtli, co jest učinil David, když lačněl, on i ti, kteříž s ním byli?
Matouš 12. - 4. Kterak všel do domu Božího a chleby posvátné jedl, kterýchžto jemu neslušelo jísti, ani těm, kteříž s ním byli, než toliko samým kněžím?
Matouš 12. - 5. Anebo zdali jste nečtli v Zákoně, že kněží ve dny sváteční v chrámě svátek ruší, a jsou bez hříchu?
Matouš 12. - 6. Ale pravímť vám, žeť větší jest tuto nežli chrám.
Matouš 12. - 7. Než kdybyste věděli, co je to: Milosrdenství chci a ne oběti, neodsuzovali byste nevinných.
Matouš 12. - 8. Syn zajisté člověka jestiť pánem i dne svátečního.
Matouš 12. - 9. A poodšed odtud Ježíš, přišel do školy jejich.
Matouš 12. - 10. A aj, byl tu člověk, maje ruku uschlou. I tázali se ho, řkouce: Sluší-li v den sváteční uzdravovati? aby jej obžalovali.
Matouš 12. - 11. On pak dí jim: Který bude z vás člověk, ješto by měl ovci jednu, a kdyby ta upadla do jámy v den sváteční, i zdaliž dosáhna nevytáhne jí?
Matouš 12. - 12. A čím lepší jest člověk nežli ovce? A protož slušíť v den sváteční dobře činiti.
Matouš 12. - 13. Tedy řekl člověku tomu: Vztáhni ruku svou. I vztáhl, a učiněna jest zdravá jako i druhá.
Matouš 12. - 14. Farizeové pak vyšedše, drželi radu proti němu, kterak by jej zahladili.
Matouš 12. - 15. A věda to Ježíš, šel odtud. I šli za ním zástupové mnozí, a uzdravil je všecky.
Matouš 12. - 16. A s pohrůžkou přikázal jim, aby ho nezjevovali,
Matouš 12. - 17. Aby se naplnilo povědění skrze Izaiáše proroka, řkoucího:
Matouš 12. - 18. Aj, služebník můj, kteréhož jsem vyvolil, milý můj, v němž se dobře zalíbilo duši mé. Položím Ducha svého na něj, a soud národům zvěstovati bude.
Matouš 12. - 19. Nebude se vaditi, ani křičeti, ani kdo na ulicích uslyší hlas jeho.
Matouš 12. - 20. Třtiny nalomené nedolomí, a lnu kouřícího se neuhasí, až i vypoví soud k vítězství.
Matouš 12. - 21. A ve jménu jeho národové doufati budou.
Matouš 12. - 22. Tedy podán jemu ďábelstvím posedlý, slepý a němý. I uzdravil jej, takže ten byv slepý a němý, i mluvil i viděl.
Matouš 12. - 23. I divili se všickni zástupové a pravili: Není-liž tento Syn Davidův?
Matouš 12. - 24. Ale farizeové to uslyševše, řekli: Tento nevymítá ďáblů než Belzebubem, knížetem ďábelským.
Matouš 12. - 25. Ježíš pak znaje myšlení jejich, dí jim: Každé království rozdělené samo v sobě zpustne, a každé město neb dům proti sobě rozdělený nestane.
Matouš 12. - 26. A jestližeť satan satana vymítá, proti sobě rozdělen jest. Kterak tedy stane království jeho?
Matouš 12. - 27. A vymítám-liť já ďábly v Belzebubu, synové vaši v kom vymítají? Protož oni soudcové vaši budou.
Matouš 12. - 28. Pakliť já Duchem Božím ďábly vymítám, jistě přišlo jest mezi vás království Boží.
Matouš 12. - 29. Aneb kterak kdo může do domu silného reka vjíti a jeho nádobí pobrati, leč by prve svázal toho silného, a teprvť by dům jeho obloupiti mohl?
Matouš 12. - 30. Kdož není se mnou, proti mně jest; a kdo neshromažďuje se mnou, rozptylujeť.
Matouš 12. - 31. Protož pravím vám: Všeliký hřích i rouhání bude lidem odpuštěno, ale rouhání proti Duchu svatému nebude odpuštěno lidem.
Matouš 12. - 32. A kdyby kdo řekl slovo proti Synu člověka, bude jemu odpuštěno, ale kdož by mluvil proti Duchu svatému, nebude jemu odpuštěno, ani na tomto světě, ani na budoucím.
Matouš 12. - 33. A protož nebo čiňte strom dobrý, a ovoce jeho dobré; anebo čiňte strom zlý, a ovoce jeho zlé. Neboť po ovoci strom bývá poznán.
Matouš 12. - 34. Pokolení ještěrčí, kterakž můžete dobré věci mluviti, jsouce zlí? Nebo z hojnosti srdce ústa mluví.
Matouš 12. - 35. Dobrý člověk z dobrého pokladu srdce vynáší dobré, a zlý člověk ze zlého pokladu vynáší zlé.
Matouš 12. - 36. Ale pravím vám, že z každého slova prázdného, kteréž mluviti budou lidé, vydadí počet v den soudný.
Matouš 12. - 37. Nebo z slov svých spravedliv budeš učiněn, a z řečí tvých budeš odsouzen.
Matouš 12. - 38. Tehdy odpověděli někteří z zákoníků a farizeů, řkouce: Mistře, chceme od tebe znamení viděti.
Matouš 12. - 39. On pak odpovídaje, dí jim: Pokolení zlé a cizoložné znamení hledá, a znamení nebude jemu dáno, jediné znamení Jonáše proroka.
Matouš 12. - 40. Nebo jakož byl Jonáš v břiše velryba tři dni a tři noci, takť bude Syn člověka v srdci země tři dni a tři noci.
Matouš 12. - 41. Muži Ninivitští stanou na soudu s pokolením tímto, a odsoudí je, protože pokání činili k Jonášovu kázání, a aj, víceť jest nežli Jonáš tuto.
Matouš 12. - 42. Královna od poledne povstane k soudu s pokolením tímto, a odsoudí je; nebo přijela od končin země, aby slyšela moudrost Šalomounovu, a aj, víceť jest tuto nežli Šalomoun.
Matouš 12. - 43. Když pak nečistý duch vyjde od člověka, chodí po místech suchých, hledaje odpočinutí, ale nenalézaje, dí:
Matouš 12. - 44. Navrátím se do domu svého, odkudž jsem vyšel. A přijda, nalezne prázdný, vyčištěný a ozdobený.
Matouš 12. - 45. Tedy jde a vezme s sebou sedm jiných duchů horších, a vejdouce, přebývají tam, i bývají poslední věci člověka toho horší nežli první. Takť bude i tomuto zlému pokolení.
Matouš 12. - 46. A když on ještě mluvil k zástupům, aj, matka a bratří jeho stáli vně, žádajíce s ním promluviti.
Matouš 12. - 47. I řekl jemu jeden: Aj, matka tvá i bratří tvoji stojí vně, chtíce s tebou mluviti.
Matouš 12. - 48. On pak odpovídaje, řekl tomu, kterýž k němu byl promluvil: Kdo jest matka má? A kdo jsou bratří moji?
Matouš 12. - 49. A vztáhna ruku svou na učedlníky své, i řekl: Aj, matka má i bratří moji.
Matouš 12. - 50. Nebo kdož by činil vůli Otce mého nebeského, tenť jest bratr můj, i sestra má, i matka má.
Matouš 13. - 1. A v ten den vyšed Ježíš z domu, sedl podle moře.
Matouš 13. - 2. I sešli se k němu zástupové mnozí, takže vstoupiv na lodí, seděl, všecken pak zástup stál na břehu.
Matouš 13. - 3. I mluvil jim mnoho v podobenstvích, řka: Aj, vyšel rozsevač, aby rozsíval.
Matouš 13. - 4. A když on rozsíval, některá seménka padla podle cesty, a přiletěli ptáci, i szobali je.
Matouš 13. - 5. Jiná pak padla na místa skalnatá, kdežto neměla mnoho země; a rychle vzešla, protože neměla hlubokosti země.
Matouš 13. - 6. Ale když slunce vzešlo, uvadla, a že neměla kořene, uschla.
Matouš 13. - 7. Jiná pak padla v trní; i vzrostlo trní, a udusilo je.
Matouš 13. - 8. A jiná padla v zemi dobrou; i vydalo užitek, některé stý, jiné šedesátý a jiné třidcátý.
Matouš 13. - 9. Kdo má uši k slyšení, slyš.
Matouš 13. - 10. Tedy přistoupivše učedlníci, řekli jemu: Proč jim v podobenstvích mluvíš?
Matouš 13. - 11. On pak odpověděv, řekl jim: Nebo vám dáno jest znáti tajemství království nebeského, ale jim není dáno.
Matouš 13. - 12. (Nebo kdož má, bude jemu dáno a rozhojníť se; ale kdož nemá, i to, což má, bude od něho odjato.)
Matouš 13. - 13. Protoť v podobenstvích mluvím jim, že vidouce nevidí, a slyšíce neslyší, ani rozumějí.
Matouš 13. - 14. A plní se na nich proroctví Izaiáše, řkoucí: Ušima uslyšíte, ale nesrozumíte; a hledíce, hleděti budete, ale neuzříte.
Matouš 13. - 15. Nebo ztučnělo jest srdce lidu tohoto, a ušima těžce slyšeli a oči své zamhouřili, aby snad někdy neuzřeli očima a ušima neslyšeli a srdcem nesrozuměli, a neobrátili se, a já abych jich neuzdravil.
Matouš 13. - 16. Ale oči vaše blahoslavené jsou, že vidí, i uši vaše, že slyší.
Matouš 13. - 17. Amen zajisté pravím vám, že mnozí proroci a spravedliví žádali viděti to, což vy vidíte, a neviděli, a slyšeti to, což vy slyšíte, a neslyšeli.
Matouš 13. - 18. Vy tedy slyšte podobenství rozsevače.
Matouš 13. - 19. Každý, kdož slyší slovo království a nerozumí, přichází ten zlý a uchvacuje to, což jest vsáto v srdce jeho. To jest ten, kterýž podle cesty vsát jest.
Matouš 13. - 20. Ale v skalnatou zemi vsátý, ten jest, kterýž slyší slovo, a hned je s radostí přijímá.
Matouš 13. - 21. Než nemá v sobě kořene, ale jest časný, a když přichází soužení nebo protivenství pro slovo, hned se horší.
Matouš 13. - 22. Ale mezi trní vsátý, ten jest, kterýž slyší slovo Boží, ale pečování tohoto světa a oklamání zboží udušuje slovo, i bývá učiněno bez užitku.
Matouš 13. - 23. V dobrou pak zemi vsátý, ten jest, kterýž slyší slovo a rozumí, i ovoce nese a vydává, některé zajisté stý, a jiné šedesátý, jiné pak třidcátý.
Matouš 13. - 24. Jiné podobenství předložil jim, řka: Podobno jest království nebeské člověku, rozsívajícímu dobré semeno na poli svém.
Matouš 13. - 25. Když pak lidé zesnuli, přišel nepřítel jeho a nasál koukole mezi pšenici a odšel.
Matouš 13. - 26. A když vzrostla bylina a užitek přinesla, tedy ukázal se i koukol.
Matouš 13. - 27. I přistoupivše služebníci hospodáře toho, řekli jemu: Pane, všaks dobrého semene nasál na poli svém, kdeže se pak vzal koukol?
Matouš 13. - 28. A on řekl jim: Nepřítel člověk to učinil. Služebníci pak řekli mu: Chceš-liž, tedy půjdeme a vytrháme jej?
Matouš 13. - 29. On pak odpověděl: Nikoli, abyste trhajíce koukol, spolu s ním nevytrhali pšenice.
Matouš 13. - 30. Nechte, ať obé spolu roste až do žni. A v čas žni dím žencům: Vytrhejte nejprv koukol a svažte jej v snopky k spálení, ale pšenici shromažďte do stodoly mé.
Matouš 13. - 31. Jiné podobenství předložil jim, řka: Podobno jest království nebeské zrnu horčičnému, kteréž vzav člověk, vsál na poli svém.
Matouš 13. - 32. Kteréžto zajisté nejmenší jest mezi všemi semeny, když pak vzroste, větší jest všech bylin, a bývá strom, takže ptactvo nebeské přiletíce, hnízda sobě dělají na ratolestech jeho.
Matouš 13. - 33. Jiné podobenství mluvil jim, řka: Podobno jest království nebeské kvasu, kterýž vzavši žena, zadělala ve třech měřicích mouky, až by zkysalo všecko.
Matouš 13. - 34. Toto všecko mluvil Ježíš v podobenstvích k zástupům, a bez podobenství nemluvil jim,
Matouš 13. - 35. Aby se naplnilo povědění skrze proroka, řkoucího: Otevru v podobenstvích ústa svá, vypravovati budu skryté věci od založení světa.
Matouš 13. - 36. Tedy rozpustiv zástupy, šel do domu Ježíš. I přistoupili k němu učedlníci jeho, řkouce: Vylož nám podobenství o koukoli toho pole.
Matouš 13. - 37. On pak odpovídaje, řekl jim: Rozsevač dobrého semene jestiť Syn člověka.
Matouš 13. - 38. A pole jest tento svět, dobré pak símě jsouť synové království, ale koukol jsou synové toho zlostníka.
Matouš 13. - 39. A nepřítel, kterýž jej rozsívá, jestiť ďábel, ale žeň jest skonání světa, a ženci jsou andělé.
Matouš 13. - 40. Protož jakož vytrhávají koukol a ohněm spalují, takť bude při skonání světa tohoto.
Matouš 13. - 41. Pošle Syn člověka anděly své, i vyberouť z království jeho všecka pohoršení, i ty, kteříž činí nepravost,
Matouš 13. - 42. A uvrhouť je do peci ohnivé. Tamť bude pláč a škřipení zubů.
Matouš 13. - 43. A tehdážť spravedliví stkvíti se budou jako slunce v království Otce svého. Kdo má uši k slyšení, slyš.
Matouš 13. - 44. Opět podobno jest království nebeské pokladu skrytému v poli, kterýž nalezna člověk, skrývá, a radostí pro něj odejde a prodá všecko, což má, a koupí pole to.
Matouš 13. - 45. Opět podobno jest království nebeské člověku kupci, hledajícímu dobrých perel.
Matouš 13. - 46. Kterýž nalezna jednu velmi drahou perlu, odšel a prodal všecko, což měl, a koupil ji.
Matouš 13. - 47. Opět podobno jest království nebeské vrši puštěné do moře a ze všelikého plodu shromažďující;
Matouš 13. - 48. Kteroužto, když naplněna byla, vytáhše na břeh a sedíce, vybírali, což dobrého bylo, v nádoby své, a což bylo zlého, preč zamítali.
Matouš 13. - 49. Takť bude při skonání světa. Vyjdou andělé a oddělí zlé z prostředku spravedlivých,
Matouš 13. - 50. A uvrhou je do peci ohnivé. Tamť bude pláč a škřipení zubů.
Matouš 13. - 51. Potom dí jim Ježíš: Srozuměli-li jste tomuto všemu? Řekli jemu: I ovšem, Pane.
Matouš 13. - 52. On pak řekl jim: Protož každý učitel umělý v království nebeském podoben jest člověku hospodáři, kterýž vynáší z pokladu svého nové i staré věci.
Matouš 13. - 53. I stalo se, když dokonal Ježíš podobenství tato, bral se odtud.
Matouš 13. - 54. A přišed do vlasti své, učil je v školách jejich, takže se velmi divili, řkouce: Odkud má tento moudrost tuto a moc tuto?
Matouš 13. - 55. Zdaliž tento není syn tesařův? a zdaliž matka jeho neslove Maria a bratří jeho Jakub a Jozes a Šimon a Judas?
Matouš 13. - 56. A sestry jeho zdaliž také všecky u nás nejsou? Odkudž tedy má tyto všecky věci?
Matouš 13. - 57. I zhoršili se na něm. A Ježíš řekl: Není prorok beze cti, než v své vlasti a v domu svém.
Matouš 13. - 58. I neučinil tu mnoho divů, pro nevěru jejich.
Matouš 14. - 1. V tom čase uslyšel Herodes čtvrták pověst o Ježíšovi.
Matouš 14. - 2. I řekl služebníkům svým: To jest Jan Křtitel. Onť jest vstal z mrtvých, a protož se divové dějí skrze něho.
Matouš 14. - 3. Nebo Herodes byl jal Jana a svázal jej a dal do žaláře pro Herodiadu manželku Filipa bratra svého.
Matouš 14. - 4. Nebo byl řekl jemu Jan: Nesluší tobě míti jí.
Matouš 14. - 5. A chtěv zabíti jej, bál se lidu; nebo za proroka jej měli.
Matouš 14. - 6. Když pak slaven byl den narození Herodesova, tancovala dcera Herodiady uprostřed hodovníků, i líbilo se to Herodesovi,
Matouš 14. - 7. Tak že s přísahou zaslíbil jí dáti, zač by ho prosila.
Matouš 14. - 8. A ona jsuci prve navedena od mateře své, řekla: Dej mi zde na míse hlavu Jana Křtitele.
Matouš 14. - 9. I zarmoutil se král, ale pro přísahu a pro ty, kteříž spolu s ním stolili, rozkázal jí dáti.
Matouš 14. - 10. A poslav kata, sťal Jana v žaláři.
Matouš 14. - 11. I přinesena jest hlava jeho na míse, a dána děvečce. A ona nesla ji mateři své.
Matouš 14. - 12. A přišedše učedlníci jeho, vzali tělo jeho a pochovali je; a šedše, pověděli to Ježíšovi.
Matouš 14. - 13. A uslyšev to Ježíš, plavil se odtud na lodičce na místo pusté soukromí. A uslyševše o tom zástupové, šli za ním pěšky z měst.
Matouš 14. - 14. A vyšed Ježíš, uzřel zástup mnohý. I slitovalo mu se jich, a uzdravoval nemocné jejich.
Matouš 14. - 15. A když bylo k večerou, přistoupili k němu učedlníci jeho, řkouce: Pusté jest místo toto, a čas již pominul. Rozpusť zástupy, ať jdouce do městeček, nakoupí sobě pokrmů.
Matouš 14. - 16. Ježíš pak řekl jim: Není potřebí odcházeti, dejte vy jim jísti.
Matouš 14. - 17. A oni řkou jemu: Nemáme zde, než pět chlebů a dvě rybě.
Matouš 14. - 18. Kterýžto dí jim: Přinestež mi je sem.
Matouš 14. - 19. A rozkázav zástupu posaditi se na trávě a vzav pět chlebů a dvě rybě, vzhléd v nebe, požehnal, a lámaje, dal učedlníkům chleby, a učedlníci zástupům.
Matouš 14. - 20. I jedli všickni a nasyceni jsou. I sebrali pozůstalých drobtů, dvanácte košů plných.
Matouš 14. - 21. Těch pak, kteříž jedli, bylo okolo pěti tisíců mužů, kromě žen a dětí.
Matouš 14. - 22. A ihned přinutil učedlníky své, aby vstoupili na lodí a předešli jej za moře, dokudž by nerozpustil zástupů.
Matouš 14. - 23. A rozpustiv zástupy, vstoupil na horu soukromí, aby se modlil. A když byl večer, sám byl tam.
Matouš 14. - 24. Lodí pak již byla uprostřed moře, zmítající se vlnami, nebo byl vítr odporný jim.
Matouš 14. - 25. Při čtvrtém pak bdění nočním bral se k nim Ježíš, jda po moři.
Matouš 14. - 26. A vidouce jej učedlníci po moři jdoucího, zarmoutili se, řkouce: Obluda jest. A strachem křičeli.
Matouš 14. - 27. Ale ihned Ježíš promluvil k nim, řka: Doufejtež, jáť jsem, nebojte se.
Matouš 14. - 28. I odpověděv Petr, řekl: Pane, jsi-li ty, rozkažiž mi k sobě přijíti po vodě.
Matouš 14. - 29. A on řekl: Pojď. A vystoupiv Petr z lodí, šel po vodě, aby přišel k Ježíšovi.
Matouš 14. - 30. Ale vida vítr tuhý, bál se. A počav tonouti, zkřikl, řka: Pane, pomoz mi.
Matouš 14. - 31. A ihned Ježíš vztáh ruku, ujal jej a řekl jemu: Malé víry, pročežs pochyboval?
Matouš 14. - 32. A jakž oni vstoupili na lodí, přestal vítr.
Matouš 14. - 33. Ti pak, kteříž na lodí byli, přistoupivše, klaněli se jemu, řkouce: Jistě Syn Boží jsi.
Matouš 14. - 34. A přeplavivše se, přišli do země Genezaretské.
Matouš 14. - 35. A poznavše jej muži místa toho, rozeslali po vší té krajině vůkol, a shromáždili k němu všecky neduživé.
Matouš 14. - 36. A prosili ho, aby se aspoň podolka roucha jeho dotkli. A kteřížkoli dotkli se, uzdraveni jsou.
Matouš 15. - 1. A v tom přistoupí k Ježíšovi Jeruzalémští zákoníci a farizeové, řkouce:
Matouš 15. - 2. Proč učedlníci tvoji přestupují ustanovení starších? Nebo neumývají rukou svých, když mají jísti chléb.
Matouš 15. - 3. A on odpovídaje, řekl jim: Pročež i vy přestupujete přikázání Boží pro ustanovení vaše?
Matouš 15. - 4. Nebo přikázal Bůh, řka: Cti otce svého i matku, a kdož by zlořečil otci neb mateři, smrtí ať umře.
Matouš 15. - 5. Ale vy pravíte: Kdož by koli řekl otci neb mateři: Dar ode mne obětovaný, tobě prospěje, by pak i neuctil otce svého neb mateře své, bez viny bude.
Matouš 15. - 6. A takž zrušili jste přikázání Boží pro své ustanovení.
Matouš 15. - 7. Pokrytci, dobře prorokoval o vás Izaiáš, řka:
Matouš 15. - 8. Přibližuje se ke mně lid tento ústy svými a rty mne ctí, ale srdce jejich daleko jest ode mne.
Matouš 15. - 9. Nadarmoť mne ctí, učíce učení, jenž jsou přikázání lidská.
Matouš 15. - 10. A svolav zástup, řekl jim: Slyšte a rozumějte.
Matouš 15. - 11. Ne to, což vchází v ústa, poskvrňuje člověka, ale což z úst pochází, toť poskvrňuje člověka.
Matouš 15. - 12. Tehdy přistoupivše učedlníci jeho, řekli mu: Víš-li, že farizeové, slyševše tu řeč, zhoršili se?
Matouš 15. - 13. A on odpovídaje, řekl: Všeliké štípení, jehož neštípil Otec můj nebeský, vykořeněno bude.
Matouš 15. - 14. Nechte jich, vůdcovéť jsou slepí slepých, a povede-li slepý slepého, oba v jámu upadnou.
Matouš 15. - 15. I odpověděv Petr, řekl jemu: Vylož nám to podobenství.
Matouš 15. - 16. Ježíš pak řekl: Ještě i vy bez rozumu jste?
Matouš 15. - 17. Nerozumíte-liž, že všecko, což v ústa vchází, do břicha jde a vypouští se ven?
Matouš 15. - 18. Ale které věci z úst pocházejí, z srdce jdou, a tyť poskvrňují člověka.
Matouš 15. - 19. Z srdceť zajisté vycházejí zlá myšlení, vraždy, cizoložstva, smilstva, krádeže, křivá svědectví, rouhání.
Matouš 15. - 20. Tyť jsou věci poskvrňující člověka. Ale neumytýma rukama jísti, toť neposkvrňuje člověka.
Matouš 15. - 21. A vyšed odtud Ježíš, bral se do krajin Tyrských a Sidonských.
Matouš 15. - 22. A aj, žena Kananejská z končin těch vyšedši, volala za ním, řkuci: Smiluj se nade mnou, Pane, synu Davidův. Dceru mou hrozně trápí ďábelství.
Matouš 15. - 23. Kterýžto neodpověděl jí slova. I přistoupivše učedlníci jeho, prosili ho, řkouce: Propusť ji, neboť volá za námi.
Matouš 15. - 24. On pak odpověděv, řekl: Nejsem poslán než k ovcem zahynulým z domu Izraelského.
Matouš 15. - 25. Ale ona přistoupivši, klaněla se jemu, řkuci: Pane, pomoz mi.
Matouš 15. - 26. On pak odpověděv, řekl: Není slušné vzíti chléb synů a vrci štěňatům.
Matouš 15. - 27. A ona řekla: Takť jest, Pane. Avšak štěňata jedí drobty, kteříž padají z stolů pánů jejich.
Matouš 15. - 28. Tedy odpovídaje Ježíš, řekl jí: Ó ženo, veliká jest víra tvá. Staniž se tobě, jakž chceš. I uzdravena jest dcera její v tu hodinu.
Matouš 15. - 29. A odšed odtud Ježíš, šel podle moře Galilejského, a vstoupiv na horu, posadil se tam.
Matouš 15. - 30. I přišli k němu zástupové mnozí, majíce s sebou kulhavé, slepé, němé, polámané a jiné mnohé. I kladli je k nohám Ježíšovým, a on uzdravil je,
Matouš 15. - 31. Takže se zástupové divili, vidouce, ano němí mluví, polámaní zdraví jsou, kulhaví chodí, slepí vidí. I velebili Boha Izraelského.
Matouš 15. - 32. Ježíš pak svolav učedlníky své, řekl: Líto mi zástupu, ješto již tři dni trvají se mnou a nemají, co by jedli; a rozpustiti jich lačných nechci, aby nezhynuli na cestě.
Matouš 15. - 33. I řekli mu učedlníci jeho: I kde bychom vzali tolik chleba na této poušti, abychom takový zástup nasytili?
Matouš 15. - 34. I řekl jim Ježíš: Kolik chlebů máte? A oni řkou: Sedm a málo rybiček.
Matouš 15. - 35. I rozkázal zástupům, aby se posadili na zemi.
Matouš 15. - 36. A vzav těch sedm chlebů a ryby, učiniv díky, lámal a dal učedlníkům svým, a učedlníci zástupu.
Matouš 15. - 37. I jedli všickni a nasyceni jsou. A sebrali, což zbylo drobtů, sedm košů plných.
Matouš 15. - 38. Bylo pak těch, kteříž jedli, čtyři tisíce mužů kromě žen a dětí.
Matouš 15. - 39. A rozpustiv zástupy, vstoupil na lodí. I přišel do krajiny Magdala.
Matouš 16. - 1. I přistoupili k němu farizeové a saduceové, a pokoušejíce, prosili ho, aby jim znamení s nebe ukázal.
Matouš 16. - 2. On pak odpovídaje, řekl jim: Když bývá večer, říkáte: Jasno bude, nebo se červená nebe.
Matouš 16. - 3. A ráno: Dnes bude nečas, nebo se červená zasmušilé nebe. Pokrytci, způsob zajisté nebe rozsouditi umíte, znamení pak časů nemůžete souditi?
Matouš 16. - 4. Národ zlý a cizoložný znamení hledá, ale znamení jemu nebude dáno, než toliko znamení Jonáše proroka. A opustiv je, odšel.
Matouš 16. - 5. A přeplavivše se učedlníci jeho přes moře, zapomenuli vzíti chleba.
Matouš 16. - 6. Ježíš pak řekl jim: Hleďte a varujte se kvasu farizejského a saducejského.
Matouš 16. - 7. Oni pak rozjímali mezi sebou, řkouce: Nevzali jsme chleba.
Matouš 16. - 8. A znaje to Ježíš, řekl jim: Co to rozjímáte mezi sebou, ó malé víry, že jste chlebů nevzali?
Matouš 16. - 9. Ještě-liž nerozumíte, ani pamatujete na pět chlebů, jimiž nasyceno bylo pět tisíců lidu, a kolik jste košů drobtů sebrali?
Matouš 16. - 10. Ani na sedm chlebů, jimiž nasyceno bylo čtyři tísíce lidí, a kolik jste košů drobtů sebrali?
Matouš 16. - 11. I kterakž pak nerozumíte, že ne o chlebu mluvil jsem vám, pravě: Varujte se od kvasu farizejského a saducejského?
Matouš 16. - 12. Tedy srozuměli, že neřekl, aby se varovali od kvasu chleba, ale od učení farizeů a saduceů.
Matouš 16. - 13. Přišed pak Ježíš do krajin Cesaree Filipovy, otázal se učedlníků svých, řka: Kým mne praví lidé býti, mne Syna člověka?
Matouš 16. - 14. A oni řekli: Někteří Janem Křtitelem, a jiní Eliášem, jiní pak Jeremiášem, aneb jedním z proroků.
Matouš 16. - 15. I dí jim: Vy pak kým mne býti pravíte?
Matouš 16. - 16. I odpověděv Šimon Petr, řekl: Ty jsi Kristus, Syn Boha živého.
Matouš 16. - 17. A odpovídaje Ježíš, řekl mu: Blahoslavený jsi Šimone, synu Jonášův; nebo tělo a krev nezjevilo tobě toho, ale Otec můj, kterýž jest v nebesích.
Matouš 16. - 18. I jáť pravím tobě, že jsi ty Petr, a na téť skále vzdělám církev svou, a brány pekelné nepřemohou jí.
Matouš 16. - 19. A tobě dám klíče království nebeského. A což bys koli svázal na zemi, budeť svázáno i na nebi; a což bys koli rozvázal na zemi, budeť rozvázáno i na nebi.
Matouš 16. - 20. Tedy přikázal učedlníkům svým, aby žádnému nepravili, že by on byl ten Ježíš Kristus.
Matouš 16. - 21. A od té chvíle počal Ježíš oznamovati učedlníkům svým, že musí jíti do Jeruzaléma, a mnoho trpěti od starších a předních kněží a od zákonníků, a zabit býti, a třetího dne z mrtvých vstáti.
Matouš 16. - 22. I odved ho Petr na stranu, počal mu přimlouvati, řka: Odstup to od tebe, Pane, nestaneť se tobě toho.
Matouš 16. - 23. Kterýžto obrátiv se, řekl Petrovi: Jdiž za mnou, satane, ku pohoršení jsi mi; nebo nechápáš těch věcí, kteréž jsou Boží, ale kteréž jsou lidské.
Matouš 16. - 24. Tedy řekl Ježíš učedlníkům svým: Chce-li kdo za mnou přijíti, zapřiž sebe sám, a vezmi kříž svůj, a následujž mne.
Matouš 16. - 25. Nebo kdož by chtěl duši svou zachovati, ztratíť ji; kdož by pak ztratil duši svou pro mne, nalezneť ji.
Matouš 16. - 26. Nebo co jest platno člověku, by pak všecken svět získal, a své duši uškodil? Aneb kterou dá člověk odměnu za duši svou?
Matouš 16. - 27. Syn zajisté člověka přijde v slávě Otce svého s anděly svými, a tehdážť odplatí jednomu každému podle skutků jeho.
Matouš 16. - 28. Amen pravím vám: Jsou někteří z stojících tuto, kteříž neokusí smrti, až i uzří Syna člověka, přicházejícího v království svém.
Matouš 17. - 1. A po šesti dnech pojal Ježíš Petra a Jakuba a Jana bratra jeho, i uvedl je na horu vysokou soukromí,
Matouš 17. - 2. A proměnil se před nimi. I zastkvěla se tvář jeho jako slunce, a roucho jeho učiněno bílé jako světlo.
Matouš 17. - 3. A aj, ukázali se jim Mojžíš a Eliáš, rozmlouvající s ním.
Matouš 17. - 4. A odpověděv Petr, řekl Ježíšovi: Pane, dobré jest nám tuto býti. Chceš-li, udělejme tuto tři stánky, tobě jeden a Mojžíšovi jeden a Eliášovi jeden.
Matouš 17. - 5. Když pak on ještě mluvil, aj, oblak světlý zastínil je. A aj, zavzněl hlas z oblaku řkoucí: Toto jest ten můj milý Syn, v němž mi se dobře zalíbilo, toho poslouchejte.
Matouš 17. - 6. To uslyšavše učedlníci, padli na tváři své a báli se velmi.
Matouš 17. - 7. A přistoupiv Ježíš, dotekl se jich, řka jim: Vstaňte, nebojte se.
Matouš 17. - 8. A pozdvihše očí svých, žádného neviděli, než samého Ježíše.
Matouš 17. - 9. Když pak sstupovali s hory, přikázal jim Ježíš, řka: Žádnému nepravte tohoto vidění, dokudž by Syn člověka nevstal z mrtvých.
Matouš 17. - 10. I otázali se ho učedlníci jeho, řkouce: Což to pak zákoníci praví, že má Eliáš prve přijíti?
Matouš 17. - 11. A Ježíš odpovídaje, řekl jim: Eliáš zajisté přijde prve a napraví všecky věci.
Matouš 17. - 12. Ale pravím vám, že Eliáš již přišel, avšak nepoznali ho, ale učinili mu, což chtěli. Takť i Syn člověka trpěti bude od nich.
Matouš 17. - 13. Tedy srozuměli učedlníci, že jim to praví o Janovi Křtiteli.
Matouš 17. - 14. A když přišli k zástupu, přistoupil k němu člověk jeden, a poklekl před ním na kolena,
Matouš 17. - 15. A řekl: Pane, smiluj se nad synem mým, nebo náměsičník jest, a bídně se trápí. Často zajisté padá do ohně a častokrát do vody.
Matouš 17. - 16. I přivedl jsem ho učedlníkům tvým, ale nemohli ho uzdraviti.
Matouš 17. - 17. Odpovídaje pak Ježíš, řekl: Ó národe nevěrný a převrácený, dokud budu s vámi? Dokudž vás trpěti budu? Přiveďte jej sem ke mně.
Matouš 17. - 18. I pohrozil jemu Ježíš. I vyšlo od něho ďábelství a uzdraven jest mládenec v tu hodinu.
Matouš 17. - 19. Tedy přistoupivše učedlníci k Ježíšovi soukromí, řekli jemu: Proč jsme my ho nemohli vyvrci?
Matouš 17. - 20. Řekl jim Ježíš: Pro nevěru vaši. Amen zajisté pravím vám: Budete-li míti víru, jako jest zrno horčičné, díte hoře této: Jdi odsud tam, a půjde, a nebudeť vám nic nemožného.
Matouš 17. - 21. Toto pak pokolení nevychází, jediné skrze modlitbu a půst.
Matouš 17. - 22. A když byli v Galileji, řekl jim Ježíš: Syn člověka bude zrazen v ruce lidí bezbožných.
Matouš 17. - 23. A zabijíť jej, a třetího dne z mrtvých vstane. I zarmoutili se náramně.
Matouš 17. - 24. A když přišli do Kafarnaum, přistoupili, kteříž plat vybírali, ku Petrovi a řekli: Což mistr váš nedává platu?
Matouš 17. - 25. A on řekl: Dává. A když všel do domu, předšel jej Ježíš řečí, řka: Co se tobě zdá, Šimone? Králové zemští od kterých berou daň anebo plat, od synů-li svých, čili od cizích?
Matouš 17. - 26. Odpověděl jemu Petr: Od cizích. I dí mu Ježíš: Tedy synové jsou svobodní?
Matouš 17. - 27. Ale abychom jich nepohoršili, jda k moři, vrz udici, a tu rybu, kteráž nejprve uvázne, vezmi, a otevra ústa její, nalezneš groš. Ten vezma, dej jim za mne i za sebe.
Matouš 18. - 1. V ten čas přistoupili učedlníci k Ježíšovi, řkouce: Kdo pak jest větší v království nebeském?
Matouš 18. - 2. A zavolav Ježíš pacholete, postavil je uprostřed nich,
Matouš 18. - 3. A řekl: Amen pravím vám: Neobrátíte-li se a nebudete-li jako pacholátka, nikoli nevejdete do království nebeského.
Matouš 18. - 4. Protož kdož by se koli ponížil jako pacholátko toto, tenť jest větší v království nebeském.
Matouš 18. - 5. A kdož by koli přijal pacholátko takové ve jménu mém, mneť přijímá.
Matouš 18. - 6. Kdo by pak pohoršil jednoho z maličkých těchto věřících ve mne, lépe by jemu bylo, aby zavěšen byl žernov osličí na hrdlo jeho, a pohřížen byl do hlubokosti mořské.
Matouš 18. - 7. Běda světu pro pohoršení. Ačkoli musí to býti, aby přicházela pohoršení, ale však běda člověku, skrze něhož přichází pohoršení.
Matouš 18. - 8. Protož jestliže ruka tvá anebo noha tvá pohoršuje tě, utniž ji a vrz od sebe. Lépe jest tobě do života vjíti kulhavému anebo bezrukému, nežli dvě ruce aneb dvě noze majícímu uvrženu býti do věčného ohně.
Matouš 18. - 9. A pakli oko tvé pohoršuje tebe, vylup je a vrz od sebe. Lépe jest tobě jednookému do života vjíti, nežli obě oči majícímu uvrženu býti do pekelného ohně.
Matouš 18. - 10. Viztež, abyste nepotupovali ani jednoho z maličkých těchto. Neboť pravím vám, že andělé jejich v nebesích vždycky vidí tvář Otce mého, kterýž v nebesích jest.
Matouš 18. - 11. Nebo přišel Syn člověka, aby spasil to, což bylo zahynulo.
Matouš 18. - 12. Co se vám zdá? Kdyby některý člověk měl sto ovec, a zbloudila by jedna z nich, zdaliž nenechá devadesáti devíti, a jda na hory, nehledá té pobloudilé?
Matouš 18. - 13. A nahodí-liť mu se nalézti ji, amen pravím vám, že se radovati bude nad ní více, než nad devadesáti devíti nepobloudilými.
Matouš 18. - 14. Takť není vůle před Otcem vaším, kterýž jest v nebesích, aby zhynul jeden z maličkých těchto.
Matouš 18. - 15. Zhřešil-li by pak proti tobě bratr tvůj, jdi a potresci ho mezi sebou a jím samým. Uposlechl-li by tebe, získal jsi bratra svého.
Matouš 18. - 16. Jestliže by pak neuposlechl, přijmi k sobě jednoho anebo dva, aby v ústech dvou nebo tří svědků stálo každé slovo.
Matouš 18. - 17. Pakliť by jich neuposlechl, pověz církvi. Jestliže pak i církve neuposlechne, budiž tobě jako pohan a publikán.
Matouš 18. - 18. Amen pravím vám: Cožkoli svížete na zemi, budeť svázáno i na nebi; a cožkoli rozvížete na zemi, budeť rozvázáno i na nebi.
Matouš 18. - 19. Opět pravím vám: Jestliže by dva z vás svolili se na zemi o všelikou věc, za kterouž by koli prosili, staneť se jim od Otce mého nebeského.
Matouš 18. - 20. Nebo kdežkoli shromáždí se dva nebo tři ve jménu mém, tuť jsem já uprostřed nich.
Matouš 18. - 21. Tedy přistoupiv k němu Petr, řekl: Pane, kolikrát zhřeší proti mně bratr můj, a odpustím jemu? Do sedmilikrát?
Matouš 18. - 22. I dí mu Ježíš: Nepravím tobě až do sedmikrát, ale až do sedmdesátikrát sedmkrát.
Matouš 18. - 23. A protož podobno jest království nebeské člověku králi, kterýž chtěl počet klásti s služebníky svými.
Matouš 18. - 24. A když počal počtu klásti, podán mu jeden, kterýž byl dlužen deset tisíců hřiven.
Matouš 18. - 25. A když neměl čím zaplatiti, kázal jej pán jeho prodati, i ženu jeho i děti i všecko, což měl, a zaplatiti.
Matouš 18. - 26. Tedy padna služebník ten, prosil ho, řka: Pane, poshověj mi, a všeckoť zaplatím tobě.
Matouš 18. - 27. I slitovav se pán nad služebníkem tím, propustil ho a dluh jemu odpustil.
Matouš 18. - 28. Vyšed pak služebník ten, nalezl jednoho z spoluslužebníků svých, kterýž mu byl dlužen sto peněz, a chopiv se ho, hrdloval se s ním, řka: Zaplať mi, cos dlužen.
Matouš 18. - 29. Tedy padna spoluslužebník ten k nohám jeho, prosil ho, řka: Poshověj mi, a všeckoť zaplatím tobě.
Matouš 18. - 30. On pak nechtěl, ale odšed, dal jej do žaláře, dokudž by nezaplatil dluhu.
Matouš 18. - 31. Tedy vidouce spoluslužebníci, co se dálo, zarmoutili se velmi; a šedše, pověděli pánu svému všecko, co se bylo stalo.
Matouš 18. - 32. Tehdy povolav ho pán jeho, dí mu: Služebníče zlý, všecken ten tvůj dluh odpustil jsem tobě, nebs mne prosil.
Matouš 18. - 33. Zdaližs i ty neměl se smilovati nad spoluslužebníkem svým, jako i já smiloval jsem se nad tebou?
Matouš 18. - 34. I rozhněvav se pán jeho, dal jej katům, dokudž by nezaplatil všeho, což mu byl dlužen.
Matouš 18. - 35. Takť i Otec můj nebeský učiní vám, jestliže neodpustíte jeden každý bratru svému z srdcí vašich jejich provinění.
Matouš 19. - 1. I stalo se, když dokonal Ježíš řeči tyto, bral se z Galilee, a přišel do končin Judských za Jordán.
Matouš 19. - 2. I šli za ním zástupové mnozí, a uzdravil je tam.
Matouš 19. - 3. I přistoupili k němu farizeové, pokoušejíce ho a řkouce jemu: Sluší-li člověku propustiti ženu svou z kterékoli příčiny?
Matouš 19. - 4. On pak odpovídaje, řekl jim: Což jste nečtli, že ten, jenž stvořil člověka s počátku, muže a ženu učinil je?
Matouš 19. - 5. A řekl: Protož opustí člověk otce i matku, a připojí se k manželce své, i budou dva jedno tělo.
Matouš 19. - 6. A tak již nejsou dva, ale jedno tělo. A protož, což jest Bůh spojil, člověk nerozlučuj.
Matouš 19. - 7. Řekli jemu: Pročež tedy Mojžíš rozkázal dáti list zapuzení a propustiti jí?
Matouš 19. - 8. Dí jim: Mojžíš pro tvrdost srdce vašeho dopustil vám propouštěti manželky vaše, ale s počátku nebylo tak.
Matouš 19. - 9. Protož pravím vám: Že kdožkoli propustil by manželku svou, (leč pro smilství) a jinou pojme, cizoloží, a kdož propuštěnou pojme, také cizoloží.
Matouš 19. - 10. Řekli jemu učedlníci jeho: Poněvadž jest taková pře s manželkou, není dobré ženiti se.
Matouš 19. - 11. On pak řekl jim: Ne všickniť chápají slova toho, ale ti toliko, jimž jest dáno.
Matouš 19. - 12. Jsouť zajisté panicové, kteříž se tak z života matky zrodili; a jsouť panicové, kteříž učiněni jsou od lidí; a jsou panicové, kteříž se sami v panictví oddali pro království nebeské. Kdo může pochopiti, pochop.
Matouš 19. - 13. Tehdy přineseny jsou k němu dítky, aby na ně ruce vzkládal a modlil se za ně. Učedlníci pak přimlouvali jim.
Matouš 19. - 14. Ale Ježíš řekl jim: Nechte dítek a nebraňte jim jíti ke mně; nebo takovýchť jest království nebeské.
Matouš 19. - 15. A po vzkládání na ně rukou odebral se odtud.
Matouš 19. - 16. A aj, jeden přistoupiv, řekl jemu: Mistře dobrý, co dobrého budu činiti, abych měl život věčný?
Matouš 19. - 17. A on řekl jemu: Co mne nazýváš dobrým? Žádný není dobrý, než jediný, totiž Bůh. Chceš-li pak vjíti do života, ostříhej přikázání.
Matouš 19. - 18. Dí jemu: Kterých? A Ježíš řekl mu: Nezabiješ, nezcizoložíš, nepokradeš, nepromluvíš křivého svědectví,
Matouš 19. - 19. Cti otce svého i matku, a milovati budeš bližního svého jako sebe samého.
Matouš 19. - 20. Dí jemu mládenec: Všeho toho ostříhal jsem od své mladosti. Čehož mi se ještě nedostává?
Matouš 19. - 21. Řekl mu Ježíš: Chceš-li dokonalým býti, jdiž a prodej statek svůj, a rozdej chudým, a budeš míti poklad v nebi, a pojď, následuj mne.
Matouš 19. - 22. Uslyšev pak mládenec tu řeč, odšel, smuten jsa; nebo měl statku mnoho.
Matouš 19. - 23. Tedy Ježíš řekl učedlníkům svým: Amen pravím vám, že bohatý nesnadně vejde do království nebeského.
Matouš 19. - 24. A opět pravím vám: Snázeť jest velbloudu skrze ucho jehly projíti, nežli bohatému vjíti do království Božího.
Matouš 19. - 25. A uslyšavše to učedlníci jeho, i užasli se velmi, řkouce: I kdož tedy může spasen býti?
Matouš 19. - 26. A pohleděv na ně Ježíš, řekl jim: U lidíť jest to nemožné, ale u Boha všecko jest možné.
Matouš 19. - 27. Tehdy odpověděv Petr, řekl mu: Aj, my opustili jsme všecky věci, a šli jsme za tebou. Což pak nám bude dáno za to?
Matouš 19. - 28. A Ježíš řekl jim: Amen pravím vám, že vy, kteříž jste následovali mne, v druhém narození, když se posadí Syn člověka na trůnu velebnosti své, sednete i vy na dvanácti stolicích, soudíce dvanáctero pokolení Izraelské.
Matouš 19. - 29. A každý, kdož opustil by domy, nebo bratry, neb sestry, neb otce, neb matku, nebo manželku, nebo syny, nebo pole pro jméno mé, stokrát více vezme, a život věčný dědičně obdrží.
Matouš 19. - 30. Mnozí pak první budou poslední, a poslední první.
Matouš 20. - 1. Nebo podobno jest království nebeské člověku hospodáři, kterýž vyšel na úsvitě, aby najal dělníky na vinici svou.
Matouš 20. - 2. Smluviv pak s dělníky z peníze denního, odeslal je na vinici svou.
Matouš 20. - 3. A vyšed okolo hodiny třetí, uzřel jiné, ani stojí na trhu zahálejíce.
Matouš 20. - 4. I řekl jim: Jdětež i vy na vinici mou, a co bude spravedlivého, dám vám.
Matouš 20. - 5. A oni šli. Opět vyšed při šesté a deváté hodině, učinil též.
Matouš 20. - 6. Při jedenácté pak hodině vyšed, nalezl jiné, ani stojí zahálejíce. I řekl jim: Pročež tu stojíte, celý den zahálejíce?
Matouš 20. - 7. Řkou jemu: Nebo nižádný nás nenajal. Dí jim: Jdětež i vy na vinici mou, a což by bylo spravedlivého, vezmete.
Matouš 20. - 8. Večer pak řekl pán vinice šafáři svému: Zavolej dělníků a zaplať jim, počna od posledních až do prvních.
Matouš 20. - 9. A přišedše ti, kteříž byli při jedenácté hodině najati, vzali jeden každý po penízi.
Matouš 20. - 10. Přišedše pak první, domnívali se, že by více měli vzíti; ale vzali i oni jeden každý po penízi.
Matouš 20. - 11. A vzavše, reptali proti hospodáři, řkouce:
Matouš 20. - 12. Tito poslední jednu hodinu toliko dělali, a rovné jsi je nám učinil, kteříž jsme nesli břímě dne i horko.
Matouš 20. - 13. On pak odpovídaje jednomu z nich, řekl: Příteli, nečiním tobě křivdy; však jsi z peníze denního smluvil se mnou.
Matouš 20. - 14. Vezmiž, což tvého jest, a jdi předce. Já pak chci tomuto poslednímu dáti jako i tobě.
Matouš 20. - 15. Zdaliž mi nesluší v mém učiniti, což chci? Čili oko tvé nešlechetné jest, že já dobrý jsem?
Matouš 20. - 16. Takť budou poslední první, a první poslední; nebo mnoho jest povolaných, ale málo vyvolených.
Matouš 20. - 17. A vstupuje Ježíš do Jeruzaléma, pojal dvanácte učedlníků svých soukromí na cestě, i řekl jim:
Matouš 20. - 18. Aj, vstupujeme do Jeruzaléma, a Syn člověka vydán bude předním kněžím a zákoníkům, a odsoudí ho na smrt.
Matouš 20. - 19. A vydadíť jej pohanům ku posmívání a k bičování a ukřižování; a třetího dne z mrtvých vstane.
Matouš 20. - 20. Tedy přistoupila k němu matka synů Zebedeových s syny svými, klanějící se a prosecí něco od něho.
Matouš 20. - 21. Kterýžto řekl jí: Co chceš? Řekla jemu: Rci, ať tito dva synové moji sednou, jeden na pravici tvé a druhý na levici, v království tvém.
Matouš 20. - 22. Odpovídaje pak Ježíš, řekl: Nevíte, zač prosíte. Můžete-li píti kalich, kterýž já píti budu, a křtem, jímž já se křtím, křtěni býti? Řekli jemu: Můžeme.
Matouš 20. - 23. Dí jim: Kalich zajisté můj píti budete, a křtem, jímž já se křtím, pokřtěni budete, ale seděti na pravici mé a na levici mé, neníť mé dáti vám, ale dáno bude těm, kterýmž připraveno jest od Otce mého.
Matouš 20. - 24. A uslyšavše to deset učedlníků Páně, rozhněvali se na ty dva bratry.
Matouš 20. - 25. Ale Ježíš svolav je, řekl: Víte, že knížata národů panují nad svými, a kteříž velicí jsou, moci užívají nad nimi.
Matouš 20. - 26. Ne tak bude mezi vámi; ale kdožkoli chtěl by mezi vámi býti velikým, budiž služebník váš.
Matouš 20. - 27. A kdož by koli mezi vámi chtěl býti první, budiž váš služebník;
Matouš 20. - 28. Jako i Syn člověka nepřišel, aby jemu slouženo bylo, ale aby on sloužil a aby dal život svůj na vykoupení za mnohé.
Matouš 20. - 29. A když vycházeli z Jericho, šel za ním zástup veliký.
Matouš 20. - 30. A aj, dva slepí sedící u cesty, uslyševše, že by Ježíš tudy šel, zvolali, řkouce: Smiluj se nad námi, Pane, synu Davidův.
Matouš 20. - 31. Zástup pak přimlouval jim, aby mlčeli. Oni pak více volali, řkouce: Smiluj se nad námi, Pane, synu Davidův.
Matouš 20. - 32. I zastaviv se Ježíš, zavolal jich, a řekl: Co chcete, abych vám učinil?
Matouš 20. - 33. Řkou jemu: Pane, ať se otevrou oči naše.
Matouš 20. - 34. I slitovav se nad nimi Ježíš, dotekl se očí jejich, a ihned prohlédly oči jejich. A oni šli za ním.
Matouš 21. - 1. A když se přiblížili k Jeruzalému, a přišli do Betfage k hoře Olivetské, tedy Ježíš poslal dva učedlníky své,
Matouš 21. - 2. Řka jim: Jdětež do městečka, kteréž proti vám jest, a hned naleznete oslici přivázanou a oslátko s ní. Odvěžtež je a přiveďte ke mně.
Matouš 21. - 3. A řekl-liť by kdo co vám, rcete, že Pán jich potřebuje, a hnedť propustí je.
Matouš 21. - 4. Toto se pak všecko stalo, aby se naplnilo povědění skrze proroka, řkoucího:
Matouš 21. - 5. Povězte dceři Sionské: Aj, král tvůj béře se tobě tichý, a sedě na oslici, a na oslátku té oslice jhu podrobené.
Matouš 21. - 6. I jdouce učedlníci, a učinivše tak, jakož jim přikázal Ježíš,
Matouš 21. - 7. Přivedli oslici i oslátko, a vložili na ně roucha svá, a jej navrchu posadili.
Matouš 21. - 8. Mnohý pak zástup stlali roucha svá na cestě, jiní pak ratolesti z dříví sekali a metali na cestu.
Matouš 21. - 9. A zástupové, kteříž napřed šli, i ti, kteříž nazad byli, volali, řkouce: Aj syn Davidův, Spasitel. Požehnaný, jenž se béře ve jménu Páně; spasiž nás ty, kterýž jsi na výsostech.
Matouš 21. - 10. A když vjel do Jeruzaléma, zbouřilo se všecko město, řkouce: I kdo jest tento?
Matouš 21. - 11. Zástupové pak pravili: Toto jest ten Ježíš, prorok od Nazarétu Galilejského.
Matouš 21. - 12. I všel Ježíš do chrámu Božího, a vymítal všecky prodavače a kupce z chrámu, a stoly penězoměnců a stolice prodávajících holubice převracel,
Matouš 21. - 13. A řekl jim: Psánoť jest: Dům můj dům modlitby slouti bude, ale vy učinili jste jej peleší lotrovskou.
Matouš 21. - 14. I přistoupili k němu slepí a kulhaví v chrámě, i uzdravil je.
Matouš 21. - 15. Vidouce pak přední kněží a zákoníci divy, kteréž činil, a dítky, any volají v chrámě a praví : Aj syn Davidův, Spasitel, rozhněvali se.
Matouš 21. - 16. A řekli jemu: Slyšíš-liž, co tito praví? Ježíš pak řekl jim: I ovšem. Nikdá-liž jste nečtli, že z úst nemluvňátek a těch, jenž prsí požívají, dokonal jsi chválu?
Matouš 21. - 17. A opustiv je, šel ven z města do Betany a tu zůstal.
Matouš 21. - 18. Ráno pak navracuje se do města, zlačněl.
Matouš 21. - 19. A vida jeden fíkový strom podle cesty, šel k němu, a nic na něm nenalezl, než listí toliko. I dí tomu stromu: Nikdy více neroď se z tebe ovoce na věky. I usechl jest hned fík ten.
Matouš 21. - 20. A vidouce to učedlníci, divili se, řkouce: Kterak jest ihned usechl fík ten!
Matouš 21. - 21. I odpověděv Ježíš, řekl jim: Amen pravím vám: Budete-li míti víru, a nebudete-li pochybovati, netoliko to, co se stalo fíkovému dřevu, učiníte, a kdybyste i této hoře řekli: Zdvihni se a vrz sebou do moře, staneť se.
Matouš 21. - 22. A všecko, zač byste koli prosili na modlitbě, věříce, vezmete.
Matouš 21. - 23. A když přišel do chrámu, přistoupili k němu přední kněží a starší lidu, když učil, řkouce: Jakou mocí tyto věci činíš? A kdo jest tobě tu moc dal?
Matouš 21. - 24. Odpovídaje pak Ježíš, řekl jim: Otížiť se i já vás na jednu věc, kterouž povíte-li mi, i já vám povím, jakou mocí tyto věci činím.
Matouš 21. - 25. Křest Janův odkud jest byl? S nebe-li, čili z lidí? A oni rozvažovali mezi sebou, řkouce: Díme-li: S nebe, díť nám: Proč jste pak nevěřili jemu?
Matouš 21. - 26. Pakli díme: Z lidí, bojíme se zástupu. Nebo všickni měli Jana za proroka.
Matouš 21. - 27. I odpovídajíce Ježíšovi, řekli: Nevíme. Řekl jim i on: Aniž já vám povím, jakou mocí tyto věci činím.
Matouš 21. - 28. Ale co se vám zdá? Člověk jeden měl dva syny. A přistoupiv k prvnímu, řekl: Synu, jdi na vinici mou dnes a dělej.
Matouš 21. - 29. A on odpověděv, řekl: Nechci. A potom usmysliv sobě, šel.
Matouš 21. - 30. I přistoupiv k druhému, řekl jemu též. A on odpověděv, řekl: Jdu, pane. A nešel.
Matouš 21. - 31. Který z těch dvou učinil vůli otcovu? Řekli jemu: První. Dí jim Ježíš: Amen pravím vám, že publikáni a nevěstky předcházejí vás do království Božího.
Matouš 21. - 32. Nebo přišel k vám Jan cestou spravedlnosti, a neuvěřili jste mu, ale publikáni a nevěstky uvěřili jemu. Vy pak viděvše to, aniž jste potom usmyslili sobě, abyste věřili jemu.
Matouš 21. - 33. Jiné podobenství slyšte: Byl jeden hospodář, kterýž vzdělal vinici, a opletl ji plotem, a vkopal v ní pres, a ustavěl věži, i pronajal ji vinařům, a odšel pryč přes pole.
Matouš 21. - 34. A když se přiblížil čas ovoce, poslal služebníky své k vinařům, aby vzali užitky její.
Matouš 21. - 35. Vinaři pak zjímavše služebníky jeho, jiného zmrskali, jiného zabili, a jiného ukamenovali.
Matouš 21. - 36. Opět poslal jiných služebníků více nežli prve. I učinili jim též.
Matouš 21. - 37. Naposledy pak poslal k nim syna svého, řka: Ostýchati se budou syna mého.
Matouš 21. - 38. Vinaři pak uzřevše syna jeho, řekli mezi sebou: Tentoť jest dědic; pojďte, zabijme jej, a uvažme se v dědictví jeho.
Matouš 21. - 39. I chytivše ho, vyvrhli jej ven z vinice a zabili.
Matouš 21. - 40. Protož když přijde pán vinice, co učiní vinařům těm?
Matouš 21. - 41. Řekli jemu: Zlé zle zatratí, a vinici svou pronajme jiným vinařům, kteříž budou vydávati jemu užitek časy svými.
Matouš 21. - 42. Řekl jim Ježíš: Nikdy-li jste nečtli v Písmích: Kámen, kterýž jsou zavrhli dělníci, ten učiněn jest v hlavu úhlovou? Ode Pána stalo se toto, a jest divné před očima našima.
Matouš 21. - 43. Protož pravím vám, že bude odjato od vás království Boží, a bude dáno lidu činícímu užitky jeho.
Matouš 21. - 44. A kdož by padl na ten kámen, rozrazíť se; a na kohož upadne, setřeť jej.
Matouš 21. - 45. A slyšavše přední kněží podobenství jeho, porozuměli, že by o nich mluvil.
Matouš 21. - 46. I hledajíce ho jíti, báli se zástupů; neb ho měli za proroka.
Matouš 22. - 1. I odpovídaje Ježíš, mluvil jim opět v podobenstvích, řka:
Matouš 22. - 2. Podobno jest království nebeské člověku králi, kterýž učinil svadbu synu svému.
Matouš 22. - 3. I poslal služebníky své, aby povolali pozvaných na svadbu; a oni nechtěli přijíti.
Matouš 22. - 4. Opět poslal jiné služebníky, řka: Povězte pozvaným: Aj, oběd můj připravil jsem, volové moji a krmný dobytek zbit jest, a všecko hotovo. Pojďtež na svadbu.
Matouš 22. - 5. Ale oni nedbavše na to, odešli, jiný do vsi své a jiný po kupectví svém.
Matouš 22. - 6. Jiní pak zjímavše služebníky jeho a posměch jim učinivše, zmordovali.
Matouš 22. - 7. A uslyšav to král, rozhněval se; a poslav vojska svá, zhubil vražedníky ty a město jejich zapálil.
Matouš 22. - 8. Tedy řekl služebníkům svým: Svadba zajisté hotova jest, ale ti, kteříž pozváni byli, nebyli hodni.
Matouš 22. - 9. Protož jděte na rozcestí, a kteréžkoli naleznete, zovtež na svadbu.
Matouš 22. - 10. I vyšedše služebníci ti na cesty, shromáždili všecky, kteréžkoli nalezli, zlé i dobré. A naplněna jest svadba hodovníky.
Matouš 22. - 11. Tedy všed král, aby pohleděl na hodovníky, uzřel tam člověka neoděného rouchem svadebním.
Matouš 22. - 12. I řekl jemu: Příteli, kteraks ty sem všel, nemaje roucha svadebního? A on oněměl.
Matouš 22. - 13. Tedy řekl král služebníkům: Svížíce ruce jeho i nohy, vezměte ho, a uvrztež jej do temností zevnitřních. Tamť bude pláč a škřipení zubů.
Matouš 22. - 14. Nebo mnoho jest povolaných, ale málo vyvolených.
Matouš 22. - 15. Tedy odšedše farizeové, radili se, jak by polapili jej v řeči.
Matouš 22. - 16. I poslali k němu učedlníky své s herodiány, řkouce: Mistře, víme, že pravdomluvný jsi a cestě Boží v pravdě učíš a nedbáš na žádného; nebo nepatříš na osobu lidskou.
Matouš 22. - 17. Protož pověz nám, co se tobě zdá: Sluší-li daň dáti císaři, čili nic?
Matouš 22. - 18. Znaje pak Ježíš zlost jejich, řekl: Co mne pokoušíte, pokrytci?
Matouš 22. - 19. Ukažte mi peníz daně. A oni podali mu peníze.
Matouš 22. - 20. I řekl jim: Čí jest tento obraz a svrchu napsání?
Matouš 22. - 21. Řekli mu: Císařův. Tedy dí jim: Dejtež, co jest císařova, císaři, a co jest Božího, Bohu.
Matouš 22. - 22. To uslyšavše, divili se, a opustivše jej, odešli.
Matouš 22. - 23. V ten den přišli k němu saduceové, kteříž praví, že není z mrtvých vstání. I otázali se ho,
Matouš 22. - 24. Řkouce: Mistře, Mojžíš pověděl: Umřel-li by kdo, nemaje dětí, aby bratr jeho právem švagrovství pojal ženu jeho a vzbudil símě bratru svému.
Matouš 22. - 25. I bylo u nás sedm bratrů. První pojav ženu, umřel, a nemaje semene, zůstavil ženu svou bratru svému.
Matouš 22. - 26. Takž podobně i druhý, i třetí, až do sedmého.
Matouš 22. - 27. Nejposléze pak po všech umřela i žena.
Matouš 22. - 28. Protož při vzkříšení kterého z těch sedmi bude žena? Nebo všickni ji měli.
Matouš 22. - 29. I odpověděv Ježíš, řekl jim: Bloudíte, neznajíce Písem ani moci Boží.
Matouš 22. - 30. Však při vzkříšení ani se nebudou ženiti ani vdávati, ale budou jako andělé Boží v nebi.
Matouš 22. - 31. O vzkříšení pak mrtvých zdaliž jste nečtli, co jest vám povědíno od Boha, kterýž takto dí:
Matouš 22. - 32. Já jsem Bůh Abrahamův a Bůh Izákův a Bůh Jákobův; a Bůhť není Bůh mrtvých, ale živých.
Matouš 22. - 33. A slyševše to zástupové, divili se učení jeho.
Matouš 22. - 34. Farizeové pak uslyšavše, že by k mlčení přivedl saducejské, sešli se v jedno.
Matouš 22. - 35. I otázal se ho jeden z nich zákoník nějaký, pokoušeje ho, a řka:
Matouš 22. - 36. Mistře, které jest přikázání veliké v Zákoně?
Matouš 22. - 37. I řekl mu Ježíš: Milovati budeš Pána Boha svého z celého srdce svého a ze vší duše své a ze vší mysli své.
Matouš 22. - 38. To jest přední a veliké přikázání.
Matouš 22. - 39. Druhé pak jest podobné tomu: Milovati budeš bližního svého jako sebe samého.
Matouš 22. - 40. Na těch dvou přikázáních všecken Zákon záleží i Proroci.
Matouš 22. - 41. A když se sešli farizeové, otázal se jich Ježíš,
Matouš 22. - 42. Řka: Co se vám zdá o Kristu? Čí jest syn? Řkou jemu: Davidův.
Matouš 22. - 43. Dí jim: Kterakž pak David v Duchu nazývá ho Pánem, řka:
Matouš 22. - 44. Řekl Pán Pánu mému: Seď na pravici mé, dokavadž nepodložím nepřátel tvých, aby byli za podnože noh tvých?
Matouš 22. - 45. Poněvadž tedy David Pánem ho nazývá, i kterakž syn jeho jest?
Matouš 22. - 46. A nižádný nemohl jemu odpovědíti slova, aniž se odvážil kdo více od toho dne jeho se nač tázati.
Matouš 23. - 1. Tedy Ježíš mluvil zástupům a učedlníkům svým,
Matouš 23. - 2. Řka: Na stolici Mojžíšově posadili se zákoníci a farizeové.
Matouš 23. - 3. Protož všecko, což by koli rozkázali vám zachovávati, zachovávejte a čiňte, ale podle skutků jejich nečiňte; neboť praví, a nečiní.
Matouš 23. - 4. Svazujíť zajisté břemena těžká a nesnesitelná, a vzkládají na ramena lidská, ale prstem svým nechtí jimi ani pohnouti.
Matouš 23. - 5. A všeckyť ty své skutky činí, aby byli vidíni od lidí. Rozšiřují zajisté nápisy své a veliké dělají podolky pláštů svých,
Matouš 23. - 6. A milují přední místa na večeřích, a první stolice v školách,
Matouš 23. - 7. A pozdravování na trhu, a aby byli nazýváni od lidí: Mistři, mistři.
Matouš 23. - 8. Ale vy nebývejte nazýváni mistři; nebo jeden jest Mistr váš, totiž Kristus, vy pak všickni bratří jste.
Matouš 23. - 9. A otce nenazývejte sobě na zemi; nebo jeden jest Otec váš, kterýž jest v nebesích.
Matouš 23. - 10. Ani se nazývejte vůdcové; nebo jeden jest vůdce váš Kristus.
Matouš 23. - 11. Ale kdo z vás větší jest, budeť služebníkem vaším.
Matouš 23. - 12. Nebo kdož by se sám povyšoval, bude ponížen; a kdož by se ponížil, bude povýšen.
Matouš 23. - 13. Ale běda vám, zákoníci a farizeové pokrytci, že zavíráte království nebeské před lidmi; nebo sami tam nevcházíte, ani těm, jenž by vjíti chtěli, vcházeti dopouštíte.
Matouš 23. - 14. Běda vám, zákoníci a farizeové pokrytci, že zžíráte domy vdovské, za příčinou dlouhého modlení; protož těžší soud ponesete.
Matouš 23. - 15. Běda vám, zákoníci a farizeové pokrytci, že obcházíte moře i zemi, abyste učinili jednoho novověrce, a když bude učiněn, učiníte jej syna zatracení, dvakrát více, nežli jste sami.
Matouš 23. - 16. Běda vám, vůdcové slepí, kteříž říkáte: Přisáhl-li by kdo skrze chrám, to nic není; ale kdo by přisáhl skrze zlato chrámové, povinenť jest přísaze dosti činiti.
Matouš 23. - 17. Blázni a slepci; nebo co jest většího, zlato-li, čili chrám, kterýž posvěcuje zlata?
Matouš 23. - 18. A přisáhl-li by kdo skrze oltář, nic není; ale kdo by přisáhl skrze ten dar, kterýž jest na něm, povinen jest.
Matouš 23. - 19. Blázni a slepci, i co jest většího, dar-li, čili oltář, kterýž posvěcuje daru?
Matouš 23. - 20. A protož kdokoli přisahá skrze oltář, přisahá skrze něj, i skrze to všecko, což na něm jest .
Matouš 23. - 21. A kdož přisahá skrze chrám, přisahá skrze něj, i skrze toho, kterýž přebývá v něm.
Matouš 23. - 22. A kdož přisahá skrze nebe, přisahá skrze trůn Boží, i skrze toho, kterýž na něm sedí.
Matouš 23. - 23. Běda vám, zákoníci a farizeové pokrytci, že dáváte desátky z máty a z kopru a z kmínu, a opouštíte to, což těžšího jest v Zákoně, totiž soud a milosrdenství a věrnost. Tyto věci měli jste činiti a oněch neopouštěti.
Matouš 23. - 24. Vůdcové slepí, kteříž cedíte komára, velblouda pak požíráte.
Matouš 23. - 25. Běda vám, zákoníci a farizeové pokrytci, že čistíte po vrchu konvice a mísy, a vnitř plno jest loupeže a nestředmosti.
Matouš 23. - 26. Farizee slepče, vyčisť prve to, což vnitř jest v konvi a v míse, aby i to, což jest zevnitř, bylo čisto.
Matouš 23. - 27. Běda vám, zákoníci a farizeové pokrytci, nebo jste se připodobnili hrobům zbíleným, kteříž ač se zdadí zevnitř krásní, ale vnitř jsou plní kostí umrlčích i vší nečistoty.
Matouš 23. - 28. Tak i vy zevnitř zajisté zdáte se lidem spravedliví, ale vnitř plní jste pokrytství a nepravosti.
Matouš 23. - 29. Běda vám, zákoníci a farizeové pokrytci, neboť vzděláváte hroby proroků a ozdobujete hroby spravedlivých,
Matouš 23. - 30. A říkáte: Kdybychom byli za dnů otců našich, nebyli bychom účastníci jejich ve krvi proroků.
Matouš 23. - 31. Protož osvědčujete sami proti sobě, že jste synové těch, kteříž proroky zmordovali.
Matouš 23. - 32. I vy také naplňte míru otců svých.
Matouš 23. - 33. Hadové, plémě ještěrčí, i jakž byste ušli odsudku do pekelného ohně?
Matouš 23. - 34. Protož aj, já posílám k vám proroky a moudré a učitele, a vy z těch některé zmordujete a ukřižujete, a některé z nich bičovati budete v školách vašich, a budete je honiti z města do města,
Matouš 23. - 35. Aby přišla na vás všeliká krev spravedlivá, vylitá na zemi, od krve Abele spravedlivého, až do krve Zachariáše syna Barachiášova, kteréhož jste zabili mezi chrámem a oltářem.
Matouš 23. - 36. Amen pravím vám: Přijdou tyto všecky věci na pokolení toto.
Matouš 23. - 37. Jeruzaléme, Jeruzaléme, mordéři proroků, a kterýž kamenuješ ty, jenž byli k tobě posíláni, kolikrát jsem chtěl shromážditi dítky tvé, tak jako slepice shromažďuje kuřátka svá pod křídla, a nechtěli jste.
Matouš 23. - 38. Aj, zanecháváť se vám dům váš pustý.
Matouš 23. - 39. Neboť pravím vám, že mne již více nikoli neuzříte od této chvíle, až i díte: Požehnaný, jenž se béře ve jménu Páně.
Matouš 24. - 1. A vyšed Ježíš, bral se z chrámu; i přistoupili učedlníci jeho, aby ukázali jemu stavení chrámové.
Matouš 24. - 2. Ježíš pak řekl jim: Vidíte-liž tyto všecky věci? Amen pravím vám: Nebude zůstaven tuto kámen na kameni, kterýž by nebyl zbořen.
Matouš 24. - 3. A když se posadil na hoře Olivetské, přistoupili k němu učedlníci jeho soukromí, řkouce: Pověz nám, kdy to bude, a která znamení budou příchodu tvého a skonání světa?
Matouš 24. - 4. I odpověděv Ježíš, řekl jim: Vizte, aby vás žádný nesvedl.
Matouš 24. - 5. Nebo mnozí přijdou ve jménu mém, řkouce: Jáť jsem Kristus, a svedouť mnohé.
Matouš 24. - 6. Budete slyšeti zajisté boje a pověsti bojů. Hleďtež, abyste se nekormoutili; nebo musí to všecko býti; ale ne ihned bude konec.
Matouš 24. - 7. Nebo povstane národ proti národu a království proti království, a budou morové a hladové a zemětřesení po místech.
Matouš 24. - 8. Ale tyto všecky věci jsou počátkové bolestí.
Matouš 24. - 9. A tehdy vy budete souženi, a budou vás mordovati, a budete v nenávisti u všech národů pro jméno mé.
Matouš 24. - 10. A tehdyť se zhorší mnozí a vespolek se budou zrazovati a nenáviděti.
Matouš 24. - 11. A mnozí falešní proroci povstanou, a svedou mnohé.
Matouš 24. - 12. A že rozmnožena bude nepravost, ustydneť láska mnohých.
Matouš 24. - 13. Ale kdož by setrval až do konce, tenť spasen bude.
Matouš 24. - 14. A budeť kázáno toto evangelium království po všem světě, na svědectví všem národům, a tehdážť přijde skonání.
Matouš 24. - 15. Protož když uzříte ohavnost zpuštění, předpověděnou od Daniele proroka, ana stojí na místě svatém, (kdo čte, rozuměj,)
Matouš 24. - 16. Tehdáž ti, kteříž by byli v Judstvu, nechť utekou k horám.
Matouš 24. - 17. A kdo na střeše, nesstupuj dolů, aby něco vzal z domu svého.
Matouš 24. - 18. A kdo na poli, nevracuj se zase, aby vzal roucha svá.
Matouš 24. - 19. Běda pak těhotným a těm, kteréž kojí, v těch dnech.
Matouš 24. - 20. Protož modlte se, aby utíkání vaše nebylo v zimě anebo v svátek.
Matouš 24. - 21. Nebo bude tehdáž soužení veliké, jakéž nebylo od počátku světa až dosavad, aniž kdy potom bude.
Matouš 24. - 22. A byť nebyli ukráceni dnové ti, nebyl by spasen nižádný člověk. Ale pro vyvolené ukráceni budou dnové ti.
Matouš 24. - 23. Tehdy řekl-li by vám kdo: Aj, tutoť jest Kristus, anebo tamto, nevěřte.
Matouš 24. - 24. Nebo povstanou falešní Kristové a falešní proroci, a činiti budou divy veliké a zázraky, tak aby v blud uvedli, (by možné bylo,) také i vyvolené.
Matouš 24. - 25. Aj, předpověděl jsem vám.
Matouš 24. - 26. Protož řeknou-liť vám: Aj, na poušti jest, nevycházejte. Aj, v skrýších, nevěřte.
Matouš 24. - 27. Neb jakož blesk vychází od východu slunce, a ukazuje se až na západ, takť bude i příchod Syna člověka.
Matouš 24. - 28. Neboť kdežkoli bude tělo, tuť se sletí i orlice.
Matouš 24. - 29. A hned po soužení, kteréž bude těch dnů, slunce se zatmí a měsíc nedá světla svého a hvězdy budou padati s nebe a moci nebeské budou se pohybovati.
Matouš 24. - 30. A tehdyť se ukáže znamení Syna člověka na nebi, a tuť budou kvíliti všecka pokolení země, a uzříť Syna člověka přicházejícího na oblacích nebeských s mocí a slavou velikou.
Matouš 24. - 31. Kterýž pošle anděly své s hlasem velikým trouby, a shromáždíť vyvolené jeho ode čtyř větrů, od končin nebes až do končin jejich.
Matouš 24. - 32. Od stromu pak fíkového naučte se podobenství: Když již ratolest jeho odmladne a listí se pučí, porozumíváte, že blízko jest léto.
Matouš 24. - 33. Takéž i vy, když uzřeli byste toto všecko, vězte, žeť blízko jest a ve dveřích království Boží.
Matouš 24. - 34. Amen pravím vám, že nepomine věk tento, až se tyto všecky věci stanou.
Matouš 24. - 35. Nebe a země pominou, ale slova má nepominou.
Matouš 24. - 36. O tom pak dni a hodině té nižádný neví, ani andělé nebeští, jediné sám Otec můj.
Matouš 24. - 37. Ale jakož bylo za dnů Noé, takť bude i příchod Syna člověka.
Matouš 24. - 38. Nebo jakož jsou za dnů těch před potopou žrali a pili, ženili se a vdávaly se, až do toho dne, když Noé všel do korábu,
Matouš 24. - 39. A nezvěděli, až přišla potopa, a zachvátila všecky, takť bude i příští Syna člověka.
Matouš 24. - 40. Tehdyť dva budou na poli; jeden bude vzat, a druhý zanechán.
Matouš 24. - 41. Dvě budou ve mlýně při žernovu; jedna bude vzata, a druhá zanechána.
Matouš 24. - 42. Bdětež tedy, poněvadž nevíte, v kterou hodinu Pán váš přijíti má.
Matouš 24. - 43. Toto pak vězte, že byť věděl hospodář, v které by bdění zloděj měl přijíti, bděl by zajisté, a nedalť by podkopati domu svého.
Matouš 24. - 44. Protož i vy buďte hotovi; nebo v tu hodinu, v kterouž se nenadějete, Syn člověka přijde.
Matouš 24. - 45. Kdoť tedy jest služebník věrný a opatrný, kteréhož ustanovil pán jeho nad čeledí svou, aby jim dával pokrm v čas?
Matouš 24. - 46. Blahoslavený služebník ten, kteréhož, přijda pán jeho, nalezl by, an tak činí.
Matouš 24. - 47. Amen pravím vám, že nade vším statkem svým ustanoví jej.
Matouš 24. - 48. Jestliže by pak řekl zlý služebník ten v srdci svém: Prodlévá pán můj přijíti,
Matouš 24. - 49. I počal by bíti spoluslužebníky, jísti a píti s opilci,
Matouš 24. - 50. Přijdeť pán služebníka toho v den, v kterýž se nenaděje, a v hodinu, v kterouž neví.
Matouš 24. - 51. I oddělíť jej, a díl jeho položí s pokrytci. Tamť bude pláč a škřipení zubů.
Matouš 25. - 1. Tehdy podobno bude království nebeské desíti pannám, kteréžto vzavše lampy své, vyšly proti Ženichovi.
Matouš 25. - 2. Pět pak z nich bylo opatrných, a pět bláznivých.
Matouš 25. - 3. Ty bláznivé vzavše lampy své, nevzaly s sebou oleje.
Matouš 25. - 4. Opatrné pak vzaly olej v nádobkách svých s lampami svými.
Matouš 25. - 5. A když prodléval Ženich, zdřímaly se všecky a zesnuly.
Matouš 25. - 6. O půlnoci pak stal se křik: Aj, Ženich jde, vyjděte proti němu.
Matouš 25. - 7. Tedy vstaly všecky panny ty, a ozdobily lampy své.
Matouš 25. - 8. Bláznivé pak opatrným řekly: Udělte nám oleje vašeho, nebo lampy naše hasnou.
Matouš 25. - 9. I odpověděly opatrné, řkouce: Bojíme se, že by se snad ani nám i vám nedostalo, jděte raději k prodavačům a kupte sobě.
Matouš 25. - 10. A když odešly kupovati, přišel Ženich, a které hotovy byly, vešly s ním na svadbu, i zavříny jsou dveře.
Matouš 25. - 11. Potom pak přišly i ty druhé panny, řkouce: Pane, pane, otevři nám.
Matouš 25. - 12. A on odpověděv, řekl: Amen, pravím vám, neznámť vás.
Matouš 25. - 13. Bdětež tedy; neb nevíte dne ani hodiny, v kterou Syn člověka přijde.
Matouš 25. - 14. Neb tak se díti bude, jako když člověk jeden, jda na cestu, povolal služebníků svých a poručil jim statek svůj.
Matouš 25. - 15. I dal jednomu pět hřiven, jinému pak dvě, a jinému jednu, každému podle možnosti jeho, i odšel hned.
Matouš 25. - 16. Odšed pak ten, kterýž vzal pět hřiven, těžel jimi, i vydělal jiných pět hřiven.
Matouš 25. - 17. Též i ten, kterýž vzal dvě, získal jiné dvě.
Matouš 25. - 18. Ale ten, kterýž vzal jednu, odšed, zakopal ji v zemi, a skryl peníze pána svého.
Matouš 25. - 19. Po mnohém pak času přišel pán služebníků těch, i činil počet s nimi.
Matouš 25. - 20. A přistoupiv ten, kterýž byl pět hřiven vzal, podal jiných pěti hřiven, řka: Pane, pět hřiven dal jsi mi, aj, jiných pět hřiven získal jsem jimi.
Matouš 25. - 21. I řekl mu pán jeho: To dobře, služebníče dobrý a věrný, nad málem byl jsi věrný, nad mnohem tebe ustanovím. Vejdiž v radost pána svého.
Matouš 25. - 22. Přistoupiv pak ten, kterýž byl dvě hřivně vzal, dí: Pane, dvě hřivně jsi mi dal, aj, jiné dvě jimi získal jsem.
Matouš 25. - 23. Řekl mu pán jeho: To dobře, služebníče dobrý a věrný, nad málem byl jsi věrný, nad mnohem tebe ustanovím. Vejdiž v radost pána svého.
Matouš 25. - 24. Přistoupiv pak i ten, kterýž vzal jednu hřivnu, řekl: Pane, věděl jsem, že jsi ty člověk přísný, žna, kde jsi nerozsíval, a sbíraje, kde jsi nerozsypal,
Matouš 25. - 25. I boje se, odšel jsem a skryl hřivnu tvou v zemi. Aj, teď máš, což tvého jest.
Matouš 25. - 26. A odpovídaje pán jeho, řekl mu: Služebníče zlý a lenivý, věděl jsi, že žnu, kdež jsem nerozsíval, a sbírám, kdež jsem nerozsypal,
Matouš 25. - 27. Protož měl jsi ty peníze mé dáti penězoměncům, a já přijda, vzal byl bych, což jest mého, s požitkem.
Matouš 25. - 28. Nu vezmětež od něho tu hřivnu, a dejte tomu, kterýž má deset hřiven.
Matouš 25. - 29. (Nebo každému majícímu bude dáno, a budeť hojně míti, od nemajícího pak i to, což má, budeť odjato.)
Matouš 25. - 30. A toho neužitečného služebníka uvrztež do temností zevnitřních. Tamť bude pláč a škřipení zubů.
Matouš 25. - 31. A když přijde Syn člověka v slávě své, a všickni svatí andělé s ním, tedy se posadí na trůnu velebnosti své,
Matouš 25. - 32. A shromážděni budou před něj všickni národové. I rozdělí je na různo, jedny od druhých, tak jako pastýř odděluje ovce od kozlů.
Matouš 25. - 33. A postavíť ovce zajisté na pravici své, kozly pak na levici.
Matouš 25. - 34. Tedy dí Král těm, kteříž na pravici jeho budou: Pojďte požehnaní Otce mého, dědičně vládněte královstvím, vám připraveným od ustanovení světa.
Matouš 25. - 35. Nebo jsem lačněl, a dali jste mi jísti; žíznil jsem, a dali jste mi píti; hostem jsem býval, a přijali jste mne;
Matouš 25. - 36. Nah jsem byl, a přioděli jste mne; nemocen jsem byl, a navštívili jste mne; v žaláři jsem seděl, a přicházeli jste ke mně.
Matouš 25. - 37. Tedy odpovědí jemu spravedliví, řkouce: Pane, kdy jsme tě vídali lačného, a krmili jsme tebe, žíznivého, a dávaliť jsme nápoj?
Matouš 25. - 38. Aneb kdy jsme tě viděli hostě, a přijali jsme tebe, anebo nahého, a přioděli jsme tebe?
Matouš 25. - 39. Aneb kdy jsme tě viděli nemocného, aneb v žaláři, a přicházeli jsme k tobě?
Matouš 25. - 40. A odpovídaje Král, dí jim: Amen pravím vám: Cožkoli jste činili jednomu z bratří těchto mých nejmenších, mně jste učinili.
Matouš 25. - 41. Potom dí i těm, kteříž na levici budou: Jděte ode mne zlořečení do ohně věčného, kterýž jest připraven ďáblu i andělům jeho.
Matouš 25. - 42. Neboť jsem lačněl, a nedali jste mi jísti; žíznil jsem, a nedali jste mi píti;
Matouš 25. - 43. Hostem jsem byl, a nepřijali jste mne; nah, a neodívali jste mne; nemocen a v žaláři jsem byl, a nenavštívili jste mne.
Matouš 25. - 44. Tedy odpovědí jemu i oni, řkouce: Pane, kdy jsme tebe vídali lačného, neb žíznivého, aneb hostě, nebo nahého, neb nemocného, aneb v žaláři, a neposloužili jsme tobě?
Matouš 25. - 45. Tedy odpoví jim, řka: Amen pravím vám: Čehož jste koli nečinili jednomu z nejmenších těchto, mně jste nečinili.
Matouš 25. - 46. I půjdou tito do trápení věčného, ale spravedliví do života věčného.
Matouš 26. - 1. I stalo se, když dokonal Ježíš řeči tyto všecky, řekl učedlníkům svým:
Matouš 26. - 2. Víte, že po dvou dnech velikanoc bude a Syn člověka zrazen bude, aby byl ukřižován.
Matouš 26. - 3. Tedy sešli se přední kněží a zákoníci, i starší lidu na síň nejvyššího kněze, kterýž sloul Kaifáš.
Matouš 26. - 4. A radili se, jak by Ježíše lstivě jali a zamordovali.
Matouš 26. - 5. Ale pravili: Ne v den sváteční, aby snad nebyl rozbroj v lidu.
Matouš 26. - 6. Když pak byl Ježíš v Betany, v domu Šimona malomocného,
Matouš 26. - 7. Přistoupila k němu žena, mající nádobu alabastrovou masti drahé, i vylila ji na hlavu jeho, když seděl za stolem.
Matouš 26. - 8. A vidouce to učedlníci jeho, rozhněvali se, řkouce: I k čemu jest ztráta tato?
Matouš 26. - 9. Neb mohla tato mast prodána býti za mnoho, a dáno býti chudým.
Matouš 26. - 10. A znaje to Ježíš, dí jim: Proč za zlé máte této ženě? Dobrý zajisté skutek učinila nade mnou.
Matouš 26. - 11. Nebo chudé vždycky máte s sebou, ale mne ne vždycky míti budete.
Matouš 26. - 12. Vylivši zajisté tato mast tuto na mé tělo, ku pohřebu mému to učinila.
Matouš 26. - 13. Amen pravím vám: Kdežkoli kázáno bude evangelium toto po všem světě, takéť i to bude praveno, co učinila tato, na památku její.
Matouš 26. - 14. Tedy odšed k předním kněžím, jeden ze dvanácti, kterýž sloul Jidáš Iškariotský,
Matouš 26. - 15. Řekl jim: Co mi chcete dáti, a já vám ho zradím? A oni uložili jemu dáti třidceti stříbrných.
Matouš 26. - 16. A od té chvíle hledal příhodného času, aby ho zradil.
Matouš 26. - 17. Prvního pak dne přesnic, přistoupili k Ježíšovi učedlníci, řkouce jemu: Kde chceš, ať připravíme tobě, abys jedl beránka?
Matouš 26. - 18. On pak řekl: Jděte tam k jednomu do města, a rcete jemu: Vzkázalť Mistr: Čas můj blízko jest, u tebeť jísti budu beránka s učedlníky svými.
Matouš 26. - 19. I učinili učedlníci tak, jakož jim poručil Ježíš, a připravili beránka.
Matouš 26. - 20. A když byl večer, posadil se za stůl se dvanácti.
Matouš 26. - 21. A když jedli, řekl jim: Amen pravím vám, že jeden z vás mne zradí.
Matouš 26. - 22. I zarmoutivše se velmi, počali každý z nich říci jemu: Zdali já jsem, Pane?
Matouš 26. - 23. On pak odpovídaje, řekl: Kdo omáčí se mnou rukou v míse, tenť mne zradí.
Matouš 26. - 24. Synť zajisté člověka jde, jakož psáno o něm, ale běda člověku tomu, skrze něhož Syn člověka zrazen bude. Dobré by bylo jemu, by se byl nenarodil člověk ten.
Matouš 26. - 25. Odpovídaje pak Jidáš, kterýž ho zrazoval, dí: Zdali já jsem, Mistře? Řekl jemu: Ty jsi řekl.
Matouš 26. - 26. A když oni jedli, vzav Ježíš chléb a dobrořečiv, lámal, a dal učedlníkům, a řekl: Vezměte, jezte, to jest tělo mé.
Matouš 26. - 27. A vzav kalich, a díky činiv, dal jim, řka: Pijte z toho všickni.
Matouš 26. - 28. Neb to jest krev má nové smlouvy, kteráž za mnohé vylévá se na odpuštění hříchů.
Matouš 26. - 29. Ale pravímť vám, žeť nebudu píti již více z tohoto plodu vinného kořene, až do onoho dne, když jej píti budu s vámi nový v království Otce mého.
Matouš 26. - 30. A sezpívavše písničku, vyšli na horu Olivetskou.
Matouš 26. - 31. Tedy dí jim Ježíš: Všickni vy zhoršíte se nade mnou této noci. Nebo psáno jest: Bíti budu pastýře, a rozprchnouť se ovce stáda.
Matouš 26. - 32. Ale když z mrtvých vstanu, předejdu vás do Galilee.
Matouš 26. - 33. Odpovídaje pak Petr, řekl jemu: Byť se pak všickni zhoršili nad tebou, jáť se nikdy nezhorším.
Matouš 26. - 34. Dí mu Ježíš: Amen pravím tobě, že této noci, prve než kohout zazpívá, třikrát mne zapříš.
Matouš 26. - 35. Řekl jemu Petr: Bychť pak měl také s tebou umříti, nezapřím tebe. Takž podobně i všickni učedlníci pravili.
Matouš 26. - 36. Tedy přišel s nimi Ježíš na místo, kteréž sloulo Getsemany. I dí učedlníkům: Poseďtež tuto, ažť odejda, pomodlím se tamto.
Matouš 26. - 37. A pojav s sebou Petra a dva syny Zebedeovy, počal se rmoutiti a teskliv býti.
Matouš 26. - 38. Tedy řekl jim: Smutnáť jest duše má až k smrti. Pozůstaňtež tuto a bděte se mnou.
Matouš 26. - 39. A poodšed maličko, padl na tvář svou, modle se a řka: Otče můj, jest-li možné, nechť odejde ode mne kalich tento. Avšak ne jakž já chci, ale jakž ty chceš.
Matouš 26. - 40. I přišel k učedlníkům, a nalezl je, ani spí. I řekl Petrovi: Tak-liž jste nemohli jediné hodiny bdíti se mnou?
Matouš 26. - 41. Bdětež a modlte se, abyste nevešli v pokušení. Duchť zajisté hotov jest, ale tělo nemocno.
Matouš 26. - 42. Opět po druhé odšed, modlil se, řka: Otče můj, nemůže-liť tento kalich minouti mne, než abych jej pil, staniž se vůle tvá.
Matouš 26. - 43. I přišed k nim, nalezl je, a oni zase spí; nebo byly oči jejich obtíženy.
Matouš 26. - 44. A nechav jich, opět odšel, a modlil se po třetí, touž řeč říkaje.
Matouš 26. - 45. Tedy přišel k učedlníkům svým, a řekl jim: Spětež již a odpočívejte. Aj, přiblížila se hodina, a Syna člověka zrazují v ruce hříšných.
Matouš 26. - 46. Vstaňtež, pojďme. Aj, přiblížil se ten, jenž mne zrazuje.
Matouš 26. - 47. A když on ještě mluvil, aj, Jidáš, jeden ze dvanácti, přišel, a s ním zástup mnohý s meči a s kyjmi, poslaných od předních kněží a starších lidu.
Matouš 26. - 48. Ten pak, jenž jej zrazoval, dal jim znamení, řka: Kteréhožťkoli políbím, ten jest; držtež jej.
Matouš 26. - 49. A hned přistoupiv k Ježíšovi, řekl: Zdráv buď, Mistře, a políbil jej.
Matouš 26. - 50. I řekl jemu Ježíš: Příteli, nač jsi přišel? Tedy přistoupili a ruce vztáhli na Ježíše a jali ho.
Matouš 26. - 51. A aj, jeden z těch, kteříž byli s Ježíšem, vztáh ruku, vytrhl meč svůj; a udeřiv služebníka nejvyššího kněze, uťal ucho jeho.
Matouš 26. - 52. Tedy dí jemu Ježíš: Obrať meč svůj v místo jeho; nebo všickni, kteříž meč berou, od meče zahynou.
Matouš 26. - 53. Zdaliž mníš, že bych nyní nemohl prositi Otce svého, a vydal by mi více nežli dvanácte houfů andělů?
Matouš 26. - 54. Ale kterak by se pak naplnila Písma, kteráž svědčí, že tak musí býti?
Matouš 26. - 55. V tu hodinu řekl Ježíš k zástupům: Jako na lotra vyšli jste s meči a s kyjmi jímati mne. Na každý den sedával jsem u vás, uče v chrámě, a nejali jste mne.
Matouš 26. - 56. Ale toto se všecko stalo, aby se naplnila Písma prorocká. Tedy učedlníci všickni opustivše ho, utekli.
Matouš 26. - 57. A oni javše Ježíše, vedli ho k Kaifášovi nejvyššímu knězi, kdežto zákoníci a starší byli se sešli.
Matouš 26. - 58. Ale Petr šel za ním zdaleka, až do síně nejvyššího kněze. A všed vnitř, seděl s služebníky, aby viděl všeho toho konec.
Matouš 26. - 59. Přední pak kněží a starší a všecka ta rada hledali falešného svědectví proti Ježíšovi, aby jej na smrt vydali,
Matouš 26. - 60. I nenalezli. A ačkoli mnozí falešní svědkové přistupovali, však nenalézali. Naposledy pak přišli dva falešní svědkové,
Matouš 26. - 61. A řekli: Tento jest pověděl: Mohu zbořiti chrám Boží a ve třech dnech zase jej ustavěti.
Matouš 26. - 62. A povstav nejvyšší kněz, řekl jemu: Nic neodpovídáš? Což pak tito proti tobě svědčí?
Matouš 26. - 63. Ale Ježíš mlčel. I odpovídaje nejvyšší kněz, řekl k němu: Zaklínám tě skrze Boha živého, abys nám pověděl, jsi-li ty Kristus Syn Boží?
Matouš 26. - 64. Dí mu Ježíš: Ty jsi řekl. Ale však pravím vám: Od toho času uzříte Syna člověka sedícího na pravici moci Boží a přicházejícího na oblacích nebeských.
Matouš 26. - 65. Tedy nejvyšší kněz roztrhl roucho své, a řekl: Rouhal se. Což ještě potřebujeme svědků? Aj, nyní jste slyšeli rouhání jeho.
Matouš 26. - 66. Co se vám zdá? A oni odpovídajíce, řekli: Hodenť jest smrti.
Matouš 26. - 67. Tedy plili na tvář jeho a pohlavkovali jej; jiní pak hůlkami jej bili,
Matouš 26. - 68. Říkajíce: Hádej nám, Kriste, kdo jest ten, kterýž tebe udeřil?
Matouš 26. - 69. Ale Petr seděl vně v síni. I přistoupila k němu jedna děvečka, řkuci: I ty jsi byl s Ježíšem tím Galilejským.
Matouš 26. - 70. On pak zapřel přede všemi, řka: Nevím, co pravíš.
Matouš 26. - 71. A když vycházel ze dveří, uzřela jej jiná děvečka. I řekla těm, kteříž tu byli: I tento byl s Ježíšem tím Nazaretským.
Matouš 26. - 72. A on opět zapřel s přísahou, řka: Neznám toho člověka.
Matouš 26. - 73. A po malé chvíli přistoupili blíže, kteříž tu stáli, i řekli Petrovi: Jistě i ty z nich jsi, neb i řeč tvá známa tebe činí.
Matouš 26. - 74. Tedy počal se proklínati a přisahati, řka: Neznám toho člověka. A hned kohout zazpíval.
Matouš 26. - 75. I rozpomenul se Petr na slovo Ježíšovo, kterýž jemu byl řekl: Že prve než kohout zazpívá, třikrát mne zapříš. A vyšed ven, plakal hořce.
Matouš 27. - 1. A když bylo ráno, vešli v radu všickni přední kněží a starší lidu proti Ježíšovi, aby jej na smrt vydali.
Matouš 27. - 2. I svázavše jej, vedli, a vydali ho Pontskému Pilátovi hejtmanu.
Matouš 27. - 3. Tedy vida Jidáš, zrádce jeho, že by odsouzen byl, želeje toho, navrátil zase třidceti stříbrných předním kněžím a starším,
Matouš 27. - 4. Řka: Zhřešil jsem, zradiv krev nevinnou. Oni pak řekli: Co nám do toho? Ty viz.
Matouš 27. - 5. A on povrh ty stříbrné v chrámě, odšel pryč, a odšed, oběsil se.
Matouš 27. - 6. A přední kněží vzavše peníze, řekli: Neslušíť jich vložiti do pokladnice, nebo mzda krve jest.
Matouš 27. - 7. A poradivše se, koupili za ně pole to hrnčířovo, ku pohřebu poutníků.
Matouš 27. - 8. Protož nazváno jest pole to pole krve, až do dnešního dne.
Matouš 27. - 9. A tehdy naplnilo se povědění skrze Jeremiáše proroka řkoucího: A vzali třidceti stříbrných, mzdu ceněného, kterýž šacován byl od synů Izraelských,
Matouš 27. - 10. A dali je za pole hrnčířovo, jakož mi ustanovil Pán.
Matouš 27. - 11. Ježíš pak stál před vladařem. A otázal se ho vladař, řka: Ty-li jsi ten král Židovský? Řekl jemu Ježíš: Ty pravíš.
Matouš 27. - 12. A když na něj přední kněží a starší žalovali, nic neodpověděl.
Matouš 27. - 13. Tedy dí mu Pilát: Neslyšíš-li, kteraké věci proti tobě svědčí?
Matouš 27. - 14. Ale on neodpověděl jemu k žádnému slovu, takže se vladař tomu velmi divil.
Matouš 27. - 15. Měl pak obyčej vladař v svátek propustiti lidu vězně jednoho, kteréhož by chtěli.
Matouš 27. - 16. I měli v ten čas vězně jednoho znamenitého, kterýž sloul Barabbáš.
Matouš 27. - 17. Protož když se lidé sešli, řekl: Kterého chcete, ať vám propustím? Barabbáše-li, čili Ježíše, jenž slove Kristus?
Matouš 27. - 18. Neboť věděl, že jej z závisti vydali.
Matouš 27. - 19. A když seděl na soudné stolici, poslala k němu žena jeho, řkuci: Nic neměj činiti s spravedlivým tímto, nebo jsem mnoho trpěla dnes ve snách pro něho.
Matouš 27. - 20. Ale přední kněží a starší navedli lid, aby prosili za Barabbáše, Ježíše pak aby zahubili.
Matouš 27. - 21. I odpověděv vladař, řekl jim: Kterého chcete ze dvou, ať vám propustím? A oni řekli: Barabbáše.
Matouš 27. - 22. Dí jim Pilát: Co pak učiním s Ježíšem, jenž slove Kristus? Řekli mu všickni: Ukřižován buď.
Matouš 27. - 23. Vladař pak řekl: I což jest zlého učinil? Oni pak více volali, řkouce: Ukřižován buď.
Matouš 27. - 24. A vida Pilát, že by nic neprospěl, ale že by větší rozbroj byl, vzav vodu, umyl ruce před lidem, řka: Čist jsem já od krve spravedlivého tohoto. Vy vizte.
Matouš 27. - 25. A odpověděv všecken lid, řekl: Krev jeho na nás i na naše syny.
Matouš 27. - 26. Tedy propustil jim Barabbáše, ale Ježíše zbičovav, vydal, aby byl ukřižován.
Matouš 27. - 27. Tedy žoldnéři hejtmanovi, vzavše Ježíše do radného domu, shromáždili k němu všecku svou rotu.
Matouš 27. - 28. A svlékše jej, přiodíli ho pláštěm brunátným.
Matouš 27. - 29. A spletše korunu z trní, vstavili na hlavu jeho, a dali třtinu v pravou ruku jeho, a klekajíce před ním, posmívali se jemu, řkouce: Zdráv buď, ó králi Židovský.
Matouš 27. - 30. A plijíce na něho, brali třtinu a bili jej v hlavu.
Matouš 27. - 31. A když se mu naposmívali, svlékli s něho plášť, a oblékli jej v roucho jeho. I vedli ho, aby byl ukřižován.
Matouš 27. - 32. A vyšedše, nalezli člověka Cyrenenského, jménem Šimona. Toho přinutili, aby nesl kříž jeho.
Matouš 27. - 33. I přišedše na místo, kteréž slove Golgata, to jest popravné místo,
Matouš 27. - 34. Dali mu píti octa, smíšeného se žlučí. A okusiv ho, nechtěl píti.
Matouš 27. - 35. Ukřižovavše pak jej, rozdělili roucha jeho, mecíce o ně los, aby se naplnilo povědění proroka, řkoucího: Rozdělili sobě roucho mé, a o můj oděv metali los.
Matouš 27. - 36. A sedíce, ostříhali ho tu.
Matouš 27. - 37. I vstavili nad hlavu jeho vinu jeho napsanou: Totoť jest Ježíš, ten král Židovský.
Matouš 27. - 38. I ukřižováni jsou s ním dva lotři, jeden na pravici a druhý na levici.
Matouš 27. - 39. Ti pak, kteříž chodili tudy, rouhali mu se, ukřivujíce hlav svých,
Matouš 27. - 40. A říkajíce: Hej, ty jako rušíš chrám Boží a ve třech dnech jej zase vzděláváš, pomoziž sám sobě. Jsi-li Syn Boží, sestupiž s kříže.
Matouš 27. - 41. Tak podobně i přední kněží posmívajíce se s zákoníky a staršími, pravili:
Matouš 27. - 42. Jiným pomáhal, sám sobě nemůž pomoci. Jestliže jest král Židovský, nechať nyní sstoupí s kříže, a uvěříme jemu.
Matouš 27. - 43. Doufalť v Boha, nechať ho nyní vysvobodí, chce-liť mu; nebo pravil: Syn Boží jsem.
Matouš 27. - 44. Takž také i lotři, kteříž byli s ním ukřižováni, utrhali jemu.
Matouš 27. - 45. Od šesté pak hodiny tma se stala po vší té zemi až do hodiny deváté.
Matouš 27. - 46. A při hodině deváté zvolal Ježíš hlasem velikým, řka: Eli, Eli, lama zabachtani? To jest: Bože můj, Bože můj, proč jsi mne opustil?
Matouš 27. - 47. A někteří z těch, jenž tu stáli, slyšíce, pravili, že Eliáše volá tento.
Matouš 27. - 48. A hned jeden z nich běžev, vzal houbu, naplnil ji octem a vloživ na tresť, dával jemu píti.
Matouš 27. - 49. Ale jiní pravili: Nech tak, pohledíme, přijde-li Eliáš, aby ho vysvobodil.
Matouš 27. - 50. Ježíš pak opět volaje hlasem velikým, vypustil duši.
Matouš 27. - 51. A aj, opona chrámová roztrhla se na dvé, od vrchu až dolů, a země se třásla a skálé se pukalo,
Matouš 27. - 52. A hrobové se otvírali, a mnohá těla zesnulých svatých vstala jsou.
Matouš 27. - 53. A vyšedše z hrobů, po vzkříšení jeho přišli do svatého města a ukázali se mnohým.
Matouš 27. - 54. Tedy centurio a ti, kteříž s ním byli, ostříhajíce Ježíše, vidouce zemětřesení a to, co se dálo, báli se velmi, řkouce: Jistě Syn Boží byl tento.
Matouš 27. - 55. Byly také tu ženy mnohé, zdaleka se dívajíce, kteréž byly přišly za Ježíšem od Galilee, posluhujíce jemu,
Matouš 27. - 56. Mezi nimiž byla Maria Magdaléna a Maria, matka Jakubova a Jozesova, a matka synů Zebedeových.
Matouš 27. - 57. A když byl večer, přišel jeden člověk bohatý od Arimatie, jménem Jozef, kterýž také byl učedlník Ježíšův.
Matouš 27. - 58. Ten přistoupil ku Pilátovi a prosil za tělo Ježíšovo. Tedy Pilát rozkázal dáti tělo.
Matouš 27. - 59. A vzav tělo Ježíšovo Jozef, obvinul je v plátno čisté,
Matouš 27. - 60. A vložil do svého nového hrobu, kterýž byl vytesal v skále; a přivaliv kámen veliký ke dveřům hrobovým, odšel.
Matouš 27. - 61. A byla tu Maria Magdaléna a druhá Maria, sedíce naproti hrobu.
Matouš 27. - 62. Druhého pak dne, kterýž byl po velikém pátku, sešli se přední kněží a farizeové ku Pilátovi,
Matouš 27. - 63. Řkouce: Pane, rozpomenuli jsme se, že ten svůdce řekl, ještě živ jsa: Po třech dnech vstanu.
Matouš 27. - 64. Rozkažiž tedy ostříhati hrobu až do třetího dne, ať by snad učedlníci jeho, přijdouce v noci, neukradli ho, a řekli by lidu: Vstalť jest z mrtvých. I budeť poslední blud horší nežli první.
Matouš 27. - 65. Řekl jim Pilát: Máte stráž; jděte, ostříhejte, jakž víte.
Matouš 27. - 66. A oni šedše, osadili hrob strážnými, zapečetivše kámen.
Matouš 28. - 1. Na skonání pak soboty, když již svitalo na první den toho téhodne, přišla Maria Magdaléna a druhá Maria, aby pohleděly na hrob.
Matouš 28. - 2. A aj, zemětřesení stalo se veliké. Nebo anděl Páně sstoupiv s nebe a přistoupiv, odvalil kámen ode dveří hrobových, a posadil se na něm.
Matouš 28. - 3. A byl obličej jeho jako blesk, a roucho jeho bílé jako sníh.
Matouš 28. - 4. A pro strach jeho zděsili se strážní a učiněni jsou jako mrtví.
Matouš 28. - 5. I odpověděv anděl, řekl ženám: Nebojte se vy, neboť vím, že Ježíše ukřižovaného hledáte.
Matouš 28. - 6. Neníť ho tuto; nebo vstalť jest, jakož předpověděl. Pojďte, a vizte místo, kdež ležel Pán.
Matouš 28. - 7. A rychle jdouce, povězte učedlníkům jeho, že vstal z mrtvých. A aj, předchází vás do Galilee, tam jej uzříte. Aj, pověděl jsem vám.
Matouš 28. - 8. I vyšedše rychle z hrobu s bázní a s radostí velikou, běžely, aby učedlníkům jeho zvěstovaly.
Matouš 28. - 9. Když pak šly zvěstovati učedlníkům jeho, aj, Ježíš potkal se s nimi, řka: Zdrávy buďte. A ony přistoupivše, chopily se noh jeho, a klaněly se jemu.
Matouš 28. - 10. Tedy dí jim Ježíš: Nebojtež se. Jděte, zvěstujte bratřím mým, ať jdou do Galilee, a tamť mne uzří.
Matouš 28. - 11. Když pak ony odešly, aj, někteří z stráže přišedše do města, oznámili předním kněžím všecko, co se stalo.
Matouš 28. - 12. Kteřížto shromáždivše se s staršími a uradivše se, mnoho peněz dali žoldnéřům,
Matouš 28. - 13. Řkouce: Pravte, že učedlníci jeho nočně přišedše, ukradli jej, když jsme my spali.
Matouš 28. - 14. A uslyší-liť o tom hejtman, myť ho spokojíme a vás bezpečny učiníme.
Matouš 28. - 15. A oni vzavše peníze, učinili, jakž naučeni byli. I rozhlášeno jest slovo to u Židů až do dnešního dne.
Matouš 28. - 16. Jedenácte pak učedlníků šli do Galilee na horu, kdežto jim byl uložil Ježíš.
Matouš 28. - 17. A uzřevše ho, klaněli se jemu. Ale někteří pochybovali.
Matouš 28. - 18. A přistoupiv Ježíš, mluvil jim, řka: Dána jest mi všeliká moc na nebi i na zemi.
Matouš 28. - 19. Protož jdouce, učte všecky národy, křtíce je ve jméno Otce i Syna i Ducha svatého,
Matouš 28. - 20. Učíce je zachovávati všecko, což jsem koli přikázal vám. A aj, já s vámi jsem po všecky dny, až do skonání světa. Amen.
Marek 1. - 1. Počátek evangelium Ježíše Krista, Syna Božího;
Marek 1. - 2. Jakož psáno jest v Prorocích: Aj, já posílám anděla svého před tváří tvou, kterýž připraví cestu tvou před tebou.
Marek 1. - 3. Hlas volajícího na poušti: Připravujte cestu Páně, přímé čiňte stezky jeho.
Marek 1. - 4. Křtil Jan na poušti a kázal křest pokání na odpuštění hříchů.
Marek 1. - 5. I vycházeli k němu ze vší krajiny Židovské i Jeruzalémští, a křtili se od něho všickni v Jordáně řece, vyznávajíce hříchy své.
Marek 1. - 6. Byl pak Jan odín srstmi velbloudovými, a pás kožený na bedrách jeho, a jídal kobylky a med lesní.
Marek 1. - 7. A kázal, řka: Za mnou jde silnější mne, kteréhožto nejsem hoden, sehna se, rozvázati řeménka u obuvi jeho.
Marek 1. - 8. Já zajisté křtil jsem vás vodou, ale onť vás křtíti bude Duchem svatým.
Marek 1. - 9. I stalo se v těch dnech, přišel Ježíš z Nazarétu Galilejského, a pokřtěn jest v Jordáně od Jana.
Marek 1. - 10. A hned vystoupě z vody, uzřel nebesa otevřená a Ducha jakožto holubici, sstupujícího na něj.
Marek 1. - 11. A hlas stal se s nebe: Ty jsi ten můj milý Syn, v němž mi se dobře zalíbilo.
Marek 1. - 12. A ihned ho Duch vypudil na poušť.
Marek 1. - 13. I byl tam na poušti čtyřidceti dnů, a pokoušín byl od satana; a byl s zvěří, a andělé přisluhovali jemu.
Marek 1. - 14. Když pak byl vsazen Jan do žaláře, přišel Ježíš do Galilee, zvěstuje evangelium království Božího,
Marek 1. - 15. Pravě: Že se naplnil čas, a přiblížilo se království Boží. Čiňte pokání, a věřte evangelium.
Marek 1. - 16. A chodě podle moře Galilejského, uzřel Šimona a Ondřeje bratra jeho, ani pouštějí síti do moře, nebo rybáři byli.
Marek 1. - 17. I řekl jim Ježíš: Pojďte za mnou, a učiním vás rybáře lidí.
Marek 1. - 18. A oni hned opustivše síti své, šli za ním.
Marek 1. - 19. A pošed odtud maličko, uzřel Jakuba Zebedeova, a Jana bratra jeho, kteříž také byli na lodí tvrdíce síti své;
Marek 1. - 20. A hned povolal jich. A oni opustivše otce svého Zebedea na lodí s pacholky, šli za ním.
Marek 1. - 21. I vešli do Kafarnaum. A hned v sobotu šel Ježíš do školy, a učil.
Marek 1. - 22. I divili se náramně učení jeho; nebo učil je, jako moc maje, a ne jako zákoníci.
Marek 1. - 23. I byl v škole jejich člověk, posedlý duchem nečistým. I zvolal,
Marek 1. - 24. Řka: Ale což jest tobě do nás, Ježíši Nazaretský? Přišel jsi zatratiti nás; znám tě, kdo jsi, a vím, že jsi ten svatý Boží.
Marek 1. - 25. I přimluvil mu Ježíš, řka: Umlkniž a vyjdi z něho.
Marek 1. - 26. I polomcovav jím duch nečistý a křiče hlasem velikým, vyšel z něho.
Marek 1. - 27. I lekli se všickni, takže se tázali mezi sebou, řkouce: I co jest toto? Jakéž jest toto nové učení, že tento mocně duchům nečistým rozkazuje, a poslouchají ho?
Marek 1. - 28. I roznesla se pověst o něm hned po vší krajině Galilejské.
Marek 1. - 29. A hned vyšedše ze školy, přišli do domu Šimonova a Ondřejova s Jakubem a s Janem.
Marek 1. - 30. Šimonova pak svegruše ležela, majíc zimnici. A hned jemu pověděli o ní.
Marek 1. - 31. A přistoupiv, pozdvihl jí, ujav ji za ruku její, a hned přestala jí zimnice. I posluhovala jim.
Marek 1. - 32. Večer pak již při západu slunce, nosili k němu všecky nemocné i ďábelníky.
Marek 1. - 33. A bylo se všecko město sběhlo ke dveřům.
Marek 1. - 34. I uzdravoval mnohé ztrápené rozličnými neduhy, a ďábelství mnohá vymítal, a nedopustil mluviti ďáblům; nebo znali ho.
Marek 1. - 35. A přede dnem velmi ráno vstav Ježíš, vyšel, a šel na pusté místo, a tam se modlil.
Marek 1. - 36. I šel za ním Šimon i ti, kteříž s ním byli.
Marek 1. - 37. A když jej nalezli, řekli jemu: Všickni tě hledají.
Marek 1. - 38. I dí jim: Pojďmež do okolních městeček, abych i tam kázal. Nebo na to jsem přišel.
Marek 1. - 39. I kázal v školách jejich ve vší Galileji, a ďábelství vymítal.
Marek 1. - 40. Tedy přišel k němu malomocný, prose ho, a klekna před ním, řekl jemu: Pane, chceš-li, můžeš mne očistiti.
Marek 1. - 41. Ježíš pak slitovav se, vztáhl ruku, dotekl se ho a řekl jemu: Chci, buď čist.
Marek 1. - 42. A když to řekl, hned odstoupilo od něho malomocenství, a očištěn jest.
Marek 1. - 43. I pohroziv mu, hned ho odbyl,
Marek 1. - 44. A řekl mu: Viziž, abys nižádnému nic nepravil. Ale jdi, ukaž se knězi, a obětuj za očištění své to, což přikázal Mojžíš, na svědectví jim.
Marek 1. - 45. On pak vyšed, počal vypravovati mnoho a ohlašovati tu věc, takže již nemohl Ježíš do města zjevně vjíti, ale vně na místech pustých byl. I scházeli se k němu odevšad.
Marek 2. - 1. A opět všel do Kafarnaum po několika dnech. I uslyšáno jest, že by doma byl.
Marek 2. - 2. A hned sešlo se jich množství, takže již nemohli ani ke dveřům. I mluvil jim slovo.
Marek 2. - 3. Tedy přijdou k němu někteří, nesouce šlakem poraženého, kterýžto ode čtyř nesen byl.
Marek 2. - 4. A když k němu nemohli pro zástupy, loupali střechu, kdež byl Ježíš, a probořivše půdu, spustili po provazích dolů ložce, na němž ležel šlakem poražený.
Marek 2. - 5. A vida Ježíš víru jejich, dí šlakem poraženému: Synu, odpouštějí se tobě hříchové tvoji.
Marek 2. - 6. A byli tu někteří z zákoníků, sedíce a myslíce v srdcích svých:
Marek 2. - 7. Co tento tak mluví rouhavě? Kdo můž odpustiti hříchy, jediné sám Bůh?
Marek 2. - 8. To hned poznav Ježíš duchem svým, že by tak přemyšlovali sami v sobě, řekl jim: Proč o tom přemyšlujete v srdcích svých?
Marek 2. - 9. Co jest snáze říci šlakem poraženému: Odpouštějí se tobě hříchové, čili říci: Vstaň a vezmi lože své a choď?
Marek 2. - 10. Ale abyste věděli, že Syn člověka má moc na zemi odpouštěti hříchy, dí šlakem poraženému:
Marek 2. - 11. Toběť pravím: Vstaň, a vezmi lože své, a jdi do domu svého.
Marek 2. - 12. I vstal hned, a vzav lože své přede všemi, odšel, takže se děsili všickni, a chválili Boha, řkouce: Nikdy jsme toho neviděli.
Marek 2. - 13. I vyšel opět k moři, a všecken zástup přicházel k němu, i učil je.
Marek 2. - 14. A pomíjeje Ježíš, uzřel Léví syna Alfeova, sedícího na cle. I dí jemu: Pojď za mnou. A on vstav, šel za ním.
Marek 2. - 15. I stalo se, když seděl za stolem v domu jeho, že i publikáni mnozí a hříšníci seděli spolu s Ježíšem a s učedlníky jeho; neb mnoho jich bylo, a šlo za ním.
Marek 2. - 16. Zákoníci pak a farizeové vidouce, že jedl s publikány a s hříšníky, řekli učedlníkům jeho: Což jest toho, že s publikány a hříšníky jí a pije Mistr váš?
Marek 2. - 17. To uslyšav Ježíš, dí jim: Nepotřebují zdraví lékaře, ale nemocní. Nepřišelť jsem volati spravedlivých, ale hříšných ku pokání.
Marek 2. - 18. Učedlníci pak Janovi a farizejští postívali se. I přišli a řekli jemu: Proč učedlníci Janovi a farizejští postí se, a tvoji učedlníci se nepostí?
Marek 2. - 19. I řekl jim Ježíš: Kterakž mohou synové Ženichovi postiti se, když jest s nimi Ženich? Dokavadž mají s sebou Ženicha, nemohouť se postiti.
Marek 2. - 20. Ale přijdouť dnové, když od nich odjat bude Ženich, a tehdáž se budou postiti v těch dnech.
Marek 2. - 21. Ano nižádný záplaty sukna nového nepřišívá k rouchu starému; jinak odtrhne ta záplata nová od starého ještě něco, i bývá větší díra.
Marek 2. - 22. A žádný nevlévá vína nového do nádob starých; jinak rozpučí nové víno nádoby, a tak víno se vyleje, a nádoby se pokazí. Ale víno nové má lito býti do nádob nových.
Marek 2. - 23. I stalo se, že šel Ježíš v sobotu skrze obilí, i počali učedlníci jeho jdouce vymínati klasy.
Marek 2. - 24. Tedy farizeové řekli jemu: Pohleď, coť činí učedlníci tvoji, čehož nesluší činiti v sobotu.
Marek 2. - 25. I řekl jim: Nikdy-liž jste nečtli, co učinil David, když nouze byla, a lačněl, on i ti, kteříž s ním byli?
Marek 2. - 26. Kterak všel do domu Božího za Abiatara nejvyššího kněze, a jedl chleby posvátné, (jichžto neslušelo jísti než samým kněžím,) a dal i těm, kteříž s ním byli?
Marek 2. - 27. I pravil jim: Sobota pro člověka učiněna jest, a ne člověk pro sobotu.
Marek 2. - 28. Protož Syn člověka jest pánem také i soboty.
Marek 3. - 1. I všel opět do školy, a byl tu člověk, maje ruku uschlou.
Marek 3. - 2. I šetřili ho, uzdraví-li jej v sobotu, aby ho obžalovali.
Marek 3. - 3. I řekl tomu člověku, kterýž měl uschlou ruku: Vstaň a pojď sem do prostředku.
Marek 3. - 4. I dí jim: Sluší-li v sobotu dobře činiti, čili zle, život zachovati, čili zamordovati? Ale oni mlčeli.
Marek 3. - 5. A pohleděv na ně vůkol hněvivě, zarmoutiv se nad tvrdostí srdce jejich, řekl člověku: Vztáhni ruku svou. I vztáhl, a učiněna jest ruka jeho zdravá, jako i druhá.
Marek 3. - 6. A vyšedše farizeové, hned s herodiány radu učinili proti Ježíšovi, kterak by ho zahubili.
Marek 3. - 7. Ježíš pak s učedlníky svými poodšel k moři, a veliké množství od Galilee šlo za ním, i z Judstva,
Marek 3. - 8. I od Jeruzaléma, i od Idumee, i z Zajordání; i ti, kteříž byli okolo Týru a Sidonu, množství veliké, slyšíce, kteraké věci činí, přišli k němu.
Marek 3. - 9. I rozkázal učedlníkům svým, aby lodičku ustavičně nahotově měli, pro zástup, aby ho tak netiskli.
Marek 3. - 10. Nebo mnohé uzdravoval, takže naň padali, aby se ho dotýkali, kteřížkoli měli jaké neduhy.
Marek 3. - 11. A duchové nečistí, jakž ho zazřeli, padali před ním a křičeli, řkouce: Ty jsi Syn Boží.
Marek 3. - 12. A on velmi jim přimlouval, aby ho nezjevovali.
Marek 3. - 13. I vstoupil na horu, a povolal k sobě těch, kterýchž se jemu vidělo; i přišli k němu.
Marek 3. - 14. I ustanovil jich dvanácte, aby s ním byli, aby je poslal kázati,
Marek 3. - 15. A aby měli moc uzdravovati nemoci a vymítati ďábelství:
Marek 3. - 16. A nejprve Šimona, jemuž dal jméno Petr,
Marek 3. - 17. A Jakuba Zebedeova, a Jana bratra Jakubova, (a dal jim jméno Boanerges, to jest synové hromovi,)
Marek 3. - 18. A Ondřeje, a Filipa, a Bartoloměje, a Matouše, a Tomáše, a Jakuba Alfeova, a Taddea, a Šimona Kananejského,
Marek 3. - 19. A Jidáše Iškariotského, kterýž i zradil jej. I šli s ním domů.
Marek 3. - 20. A vtom opět sšel se zástup, takže nemohli ani chleba pojísti.
Marek 3. - 21. A slyšavše o tom příbuzní jeho, přišli, aby jej vzali; nebo pravili, že by se smyslem pominul.
Marek 3. - 22. Zákoníci pak, kteříž byli přišli od Jeruzaléma, pravili, že Belzebuba má a že v knížeti ďábelském vymítá ďábly.
Marek 3. - 23. A povolav jich, mluvil k nim v podobenstvích: Kterak může satan satana vymítati?
Marek 3. - 24. A jestliže království v sobě se rozdvojí, nemůže státi království to.
Marek 3. - 25. A rozdvojí-li se dům proti sobě, nebude moci dům ten státi.
Marek 3. - 26. Tak jestliže jest povstal satan sám proti sobě, a rozdvojen jest, nemůže státi, ale konec béře.
Marek 3. - 27. Nižádný nemůže nádobí silného reka, vejda do domu jeho, rozebrati, leč by prve silného toho svázal; a tehdyť dům jeho zloupí.
Marek 3. - 28. Amen pravím vám, že všickni hříchové odpuštěni budou synům lidským, i rouhání, jímž by se rouhali,
Marek 3. - 29. Ale kdo by se rouhal proti Duchu svatému, nemá odpuštění na věky, ale hoden jest věčného odsouzení.
Marek 3. - 30. Nebo pravili: Že ducha nečistého má.
Marek 3. - 31. Tedy přišla matka jeho a bratří, a stojíce vně, poslali k němu, aby ho vyvolali.
Marek 3. - 32. A seděl okolo něho zástup. I řekli jemu: Aj, matka tvá a bratří tvoji vně hledají tebe.
Marek 3. - 33. Ale on odpověděl jim, řka: Kdo jest matka má a bratří moji?
Marek 3. - 34. A obezřev učedlníky vůkol sedící, řekl: Aj, matka má a bratří moji.
Marek 3. - 35. Nebo kdož by koli činil vůli Boží, tenť jest bratr můj, i sestra, i matka má.
Marek 4. - 1. A opět počal Ježíš učiti u moře. I shromáždil se k němu zástup mnohý, takže vstoupiv na lodí, seděl na moři, a všecken zástup byl na zemi podle moře.
Marek 4. - 2. I učil je mnohým věcem v podobenstvích, a pravil jim v učení svém:
Marek 4. - 3. Slyšte. Aj, vyšel rozsevač, aby rozsíval.
Marek 4. - 4. I stalo se v tom rozsívání, že jedno padlo podle cesty, a přiletělo ptactvo nebeské, i szobali je.
Marek 4. - 5. A jiné padlo na místo skalnaté, kdežto nemělo mnoho země, a hned vzešlo; neb nemělo hlubokosti země.
Marek 4. - 6. A když vyšlo slunce, uvadlo, a protože nemělo kořene, uschlo.
Marek 4. - 7. A jiné padlo mezi trní; i zrostlo trní, a udusilo je. I nevydalo užitku.
Marek 4. - 8. Jiné pak padlo v zemi dobrou, a dalo užitek vzhůru vstupující a rostoucí; přineslo zajisté jedno třidcátý, a jiné šedesátý, a jiné pak stý.
Marek 4. - 9. I pravil jim: Kdo má uši k slyšení, slyš.
Marek 4. - 10. A když pak byl sám, tázali se ho ti, kteříž při něm byli, se dvanácti, na to podobenství.
Marek 4. - 11. I řekl jim: Vámť jest dáno, znáti tajemství království Božího, ale těm, kteříž jsou vně, v podobenství všecko se děje,
Marek 4. - 12. Aby hledíce, hleděli, a neuzřeli, a slyšíce, slyšeli, a nesrozuměli, aby se snad neobrátili, a byli by jim odpuštěni hříchové.
Marek 4. - 13. I dí jim: Neznáte podobenství tohoto? A kterakž pak jiná všecka podobenství poznáte?
Marek 4. - 14. Rozsevač, ten slovo rozsívá.
Marek 4. - 15. Titoť pak jsou, ješto podle cesty símě přijímají, kdežto se rozsívá slovo, kteréž když oni slyší, ihned přichází satan a vynímá slovo, kteréž vsáto jest v srdcích jejich.
Marek 4. - 16. A tak podobně ti, kteříž jako skalnatá země posáti jsou, kteřížto jakž uslyší slovo, hned s radostí přijímají je.
Marek 4. - 17. Než nemají kořene v sobě, ale jsou časní; potom když vznikne soužení a protivenství pro slovo Boží, hned se horší.
Marek 4. - 18. A tito jsou, jenž mezi trní posáti jsou, kteříž ač slovo slyší,
Marek 4. - 19. Ale pečování tohoto světa a oklamání zboží, a jiné žádosti zlé k tomu přistupující, udušují slovo, takže bez užitku bývá.
Marek 4. - 20. Titoť pak jsou, jenž v zemi dobrou símě přijali, kteříž slyší slovo Boží, a přijímají, a užitek přinášejí, jedno třidcátý, a jiné šedesátý, a jiné stý.
Marek 4. - 21. Dále pravil jim: Zdali rozsvícena bývá svíce, aby postavena byla pod nádobu nebo pod postel? Však aby na svícen vstavena byla.
Marek 4. - 22. Nebo nic není skrytého, co by nebylo zjeveno; aniž jest co tak ukrytého, aby najevo nevyšlo.
Marek 4. - 23. Jestliže kdo má uši k slyšení, slyš.
Marek 4. - 24. I mluvil k nim: Vizte, co slyšíte. Kterou měrou budete měřiti, touť vám bude odměřeno, a přidáno bude vám poslouchajícím.
Marek 4. - 25. Nebo kdožť má, tomu bude dáno; a kdo nemá, i to, což má, bude od něho odjato.
Marek 4. - 26. I pravil jim: Tak jest království Boží, jako kdyby člověk uvrhl símě v zemi.
Marek 4. - 27. A spal by, a vstával by ve dne i v noci, a semeno by vzešlo a vzrostlo, jakž on neví.
Marek 4. - 28. Nebo sama od sebe země plodí, nejprv bylinu, potom klas, potom plné obilé v klasu.
Marek 4. - 29. A když sezrá úroda, ihned přičiní srp; neboť jest nastala žeň.
Marek 4. - 30. I řekl opět: K čemu připodobníme království Boží? Aneb kterému podobenství je přirovnáme?
Marek 4. - 31. Jest jako zrno horčičné, kteréžto, když vsáto bývá v zemi, menší jest ze všech semen, kteráž jsou na zemi.
Marek 4. - 32. Ale když vsáto bývá, roste, a bývá větší než všecky byliny, a činíť ratolesti veliké, takže pod stínem jeho mohou sobě ptáci nebeští hnízda dělati.
Marek 4. - 33. A takovými mnohými podobenstvími mluvil jim slovo, jakž mohli slyšeti.
Marek 4. - 34. A bez podobenství nemluvil jim, učedlníkům pak svým soukromí vykládal všecko.
Marek 4. - 35. I řekl jim v ten den, když již bylo večer: Plavme se na druhou stranu.
Marek 4. - 36. A nechavše zástupu, pojali jej, tak jakž byl na lodičce. Ale i jiné lodičky byly s ním.
Marek 4. - 37. Tedy stala se bouře veliká od větru, až se vlny na lodí valily, takže se již naplňovala lodí.
Marek 4. - 38. A on zzadu na lodí spal na podušce. I zbudili jej, a řekli jemu: Mistře, což pak nic nedbáš, že hyneme?
Marek 4. - 39. I probudiv se, přimluvil větru a řekl moři: Umlkni a upokoj se. I přestal vítr, a stalo se utišení veliké.
Marek 4. - 40. I řekl jim: Proč se tak bojíte? Což ještě nemáte víry?
Marek 4. - 41. I báli se bázní velikou, a pravili jeden k druhému: Hle kdo jest tento, že i vítr i moře poslouchají jeho?
Marek 5. - 1. Tedy přeplavili se přes moře do krajiny Gadarenských.
Marek 5. - 2. A jakž vyšel z lodí, hned se s ním potkal člověk z hrobů, maje ducha nečistého.
Marek 5. - 3. Kterýž bydlil v hrobích, a aniž ho kdo již mohl řetězy svázati,
Marek 5. - 4. Nebo často jsa pouty a řetězy okován, polámal řetězy a pouta roztrhal, a žádný nemohl ho zkrotiti.
Marek 5. - 5. A vždycky ve dne i v noci na horách a v hrobích byl, křiče a tepa se kamením.
Marek 5. - 6. Uzřev pak Ježíše zdaleka, běžel a poklonil se jemu,
Marek 5. - 7. A křiče hlasem velikým, řekl: Co jest tobě do mne, Ježíši, Synu Boha nejvyššího? Zaklínám tě skrze Boha, abys mne netrápil.
Marek 5. - 8. (Nebo pravil jemu: Vyjdiž, duchu nečistý, z člověka tohoto.)
Marek 5. - 9. I otázal se ho: Jakť říkají? A on odpovídaje, řekl: Množství jméno mé jest, neb jest nás mnoho.
Marek 5. - 10. I prosil ho velmi, aby jich nevyháněl z té krajiny.
Marek 5. - 11. Bylo pak tu při horách stádo vepřů veliké pasoucích se.
Marek 5. - 12. I prosili ho všickni ti ďáblové, řkouce: Pusť nás do vepřů, ať do nich vejdeme.
Marek 5. - 13. I povolil jim hned Ježíš. A vyšedše duchové nečistí, vešli do vepřů. I běželo to stádo s vrchu dolů do moře, (a bylo jich ke dvěma tisícům,) i ztonuli v moři.
Marek 5. - 14. Ti pak, kteříž ty vepře pásli, utekli a oznámili to v městě i ve vsech. I vyšli lidé, aby viděli, co je se to stalo.
Marek 5. - 15. I přišli k Ježíšovi, a uzřeli toho, kterýž byl trápen od ďábelství, an sedí, odín jsa a maje zdravý rozum, toho totiž, kterýž měl tmu ďáblů. I báli se.
Marek 5. - 16. A kteříž to viděli, vypravovali jim, kterak se stalo tomu, kterýž měl ďábelství, i o vepřích.
Marek 5. - 17. Tedy počali ho prositi, aby odšel z krajin jejich.
Marek 5. - 18. A když vstoupil na lodí, prosil ho ten, kterýž trápen byl od ďábelství, aby byl s ním.
Marek 5. - 19. Ježíš pak nedopustil mu, ale řekl jemu: Jdi k svým do domu svého, a zvěstuj jim, kterak jest veliké věci učinil tobě Hospodin, a slitoval se nad tebou.
Marek 5. - 20. I odšel, a počal ohlašovati v krajině Desíti měst, kterak veliké věci učinil mu Ježíš. I divili se všickni.
Marek 5. - 21. A když se přeplavil Ježíš na lodí zase na druhou stranu, sšel se k němu zástup mnohý. A on byl u moře.
Marek 5. - 22. A aj, přišel jeden z knížat školy Židovské, jménem Jairus, a uzřev jej, padl k nohám jeho,
Marek 5. - 23. A velmi ho prosil, řka: Dcerka má skonává. Prosím, pojď, vlož na ni ruce, aby uzdravena byla, a budeť živa.
Marek 5. - 24. I šel s ním, a zástup mnohý šel za ním, i tiskli jej.
Marek 5. - 25. (Tedy žena jedna, kteráž tok krve měla dvanácte let,
Marek 5. - 26. A mnoho byla trápena od mnohých lékařů, a vynaložila všecken statek svůj, a nic jí bylo neprospělo, ale vždy se hůře měla,
Marek 5. - 27. Uslyšavši o Ježíšovi, přišla v zástupu pozadu, a dotkla se roucha jeho.
Marek 5. - 28. Neb řekla byla: Dotknu-li se jen roucha jeho, uzdravena budu.
Marek 5. - 29. A hned přestal jest krvotok její, a pocítila na těle, že by uzdravena byla od neduhu svého.
Marek 5. - 30. A hned Ježíš poznav sám v sobě, že jest moc vyšla z něho k uzdravení, obrátiv se v zástupu, řekl: Kdo se dotekl roucha mého?
Marek 5. - 31. I řekli mu učedlníci jeho: Vidíš, že tě zástup tiskne, a pravíš: Kdo se mne dotekl?
Marek 5. - 32. I hleděl vůkol, aby ji uzřel, která jest to učinila.
Marek 5. - 33. Ta pak žena s bázní a s třesením, věduci, co se stalo při ní, přistoupila a padla před ním, a pověděla mu všecku pravdu.
Marek 5. - 34. On pak řekl jí: Dcero, víra tvá tě uzdravila, jdiž u pokoji, a buď zproštěna od trápení svého.)
Marek 5. - 35. A když on ještě mluvil, přišli někteří z domu knížete školy, řkouce: Dcera tvá umřela, proč již zaměstknáváš Mistra?
Marek 5. - 36. Ježíš pak, hned jakž uslyšel to, což oni mluvili, řekl knížeti školy: Neboj se, toliko věř.
Marek 5. - 37. I nedal žádnému za sebou jíti, jediné Petrovi, Jakubovi a Janovi, bratru Jakubovu.
Marek 5. - 38. I přišel do domu knížete školy, a viděl tam hluk, ano plačí a kvílí velmi.
Marek 5. - 39. I všed tam, řekl jim: Co se bouříte a plačete? Neumřelať jest děvečka, ale spí.
Marek 5. - 40. I posmívali se jemu. On pak vyhnav všecky, pojal toliko otce a matku děvečky, a ty, kteříž s ním byli, i všel tam, kdež děvečka ležela.
Marek 5. - 41. A vzav ruku děvečky, řekl jí: Talitha kumi, jenž se vykládá: Děvečko, (toběť pravím,) vstaň.
Marek 5. - 42. A hned vstala děvečka, a chodila; nebo byla ve dvanácti letech. I zděsili se divením převelikým.
Marek 5. - 43. A přikázal jim pilně, aby žádný o tom nezvěděl. I rozkázal jí dáti jísti.
Marek 6. - 1. I vyšel odtud a přišel do vlasti své, a šli za ním učedlníci jeho.
Marek 6. - 2. A když bylo v sobotu, počal učiti v škole, a mnozí slyšíce, divili se, řkouce: Odkud tento má tyto věci? A jaká jest to moudrost, kteráž jest jemu dána, že i takové moci dějí se skrze ruce jeho?
Marek 6. - 3. Zdaliž tento není tesař, syn Marie, bratr Jakubův a Jozesův a Judův a Šimonův? A zdaliž nejsou i sestry jeho zde u nás? I zhoršili se na něm.
Marek 6. - 4. I řekl jim Ježíš: Není prorok beze cti, jediné v vlasti své a v rodině své a v domu svém.
Marek 6. - 5. I nemohl tu znamení žádného učiniti, jediné málo nemocných, vzkládaje na ně ruce, uzdravil.
Marek 6. - 6. I podivil se jejich nevěře, a obcházel vůkol po městečkách, uče.
Marek 6. - 7. A svolav dvanácte, počal je posílati po dvou a dvou, a dal jim moc nad duchy nečistými.
Marek 6. - 8. A přikázal jim, aby ničehož nebrali na cestu, jediné toliko hůl, ani mošny, ani chleba, ani na pase peněz,
Marek 6. - 9. Ale jen obuté míti nohy v střevíce, a aby neobláčeli dvou sukní.
Marek 6. - 10. A pravil jim: Kdežkoli vešli byste do domu, tu ostaňte, dokudž nevyšli byste odtud.
Marek 6. - 11. A kdož by koli vás nepřijali, ani vás slyšeli, vyjdouce odtud, vyrazte prach z noh vašich na svědectví jim. Amen pravím vám: Lehčeji bude Sodomským a Gomorským v den soudný nežli městu tomu.
Marek 6. - 12. Tedy oni vyšedše, kázali, aby pokání činili.
Marek 6. - 13. A ďábelství mnohá vymítali, a mazali olejem mnohé nemocné, a uzdravovali je.
Marek 6. - 14. A uslyšev o tom Herodes král, (neb zjevné učiněno bylo jméno jeho,) i pravil, že Jan Křtitel vstal z mrtvých, a protož se dějí divové skrze něho.
Marek 6. - 15. Jiní pak pravili, že jest Eliáš; a jiní pravili, že jest prorok, aneb jako jeden z proroků.
Marek 6. - 16. To uslyšev Herodes, řekl: Kteréhož jsem já sťal, Jana, tenť jest. Ontě z mrtvých vstal.
Marek 6. - 17. Ten zajisté Herodes byl poslal a jal Jana a vsadil jej do žaláře pro Herodiadu manželku Filipa bratra svého, že ji byl za manželku pojal.
Marek 6. - 18. Nebo pravil Jan Herodesovi: Neslušíť tobě míti manželky bratra svého.
Marek 6. - 19. Herodias pak lest skládala proti němu, a chtěla jej o hrdlo připraviti, ale nemohla.
Marek 6. - 20. Nebo Herodes ostýchal se Jana, věda jej býti muže spravedlivého a svatého. I šetřil ho, a slýchaje jej, mnoho i činil, a rád ho poslouchal.
Marek 6. - 21. A když přišel den příhodný, že Herodes, pamatuje den svého narození, učinil večeři knížatům svým a hejtmanům a předním mužům z Galilee,
Marek 6. - 22. A dcera té Herodiady tam vešla a tancovala, zalíbilo se Herodesovi i spoluhodovníkům, i řekl král děvečce: Pros mne, zač chceš, a dámť.
Marek 6. - 23. I přisáhl jí: Že začkoli prositi budeš, dám tobě, by pak bylo až do polovice království mého.
Marek 6. - 24. Ona pak vyšedši, řekla mateři své: Zač budu prositi? A ona řekla: Za hlavu Jana Křtitele.
Marek 6. - 25. A všedši hned s chvátáním k králi, prosila ho, řkuci: Chci, abys mi dal hned na míse hlavu Jana Křtitele.
Marek 6. - 26. Král pak zarmoutiv se velmi, pro přísahu a pro spoluhodovníky nechtěl jí oslyšeti.
Marek 6. - 27. I poslav hned kata, rozkázal přinésti hlavu Janovu.
Marek 6. - 28. A on odšed, sťal jej v žaláři, a přinesl hlavu jeho na míse, a dal ji děvečce, a děvečka dala mateři své.
Marek 6. - 29. To uslyšavše učedlníci jeho, přišli a vzali tělo jeho, a pochovali je v hrobě.
Marek 6. - 30. Tedy sšedše se apoštolé k Ježíšovi, zvěstovali jemu všecko, i to, co činili, i co učili.
Marek 6. - 31. I řekl jim: Pojďte vy sami obzvláštně na pusté místo, a odpočiňte maličko. Nebo bylo množství těch, kteříž přicházeli a odcházeli, takže jsou ani k jídlu chvíle neměli.
Marek 6. - 32. I plavili se až na pusté místo soukromí.
Marek 6. - 33. A vidouce je zástupové, že jdou pryč, poznali jej mnozí. I sběhli se tam ze všech měst pěšky, a předešli je, a shromáždili se k němu.
Marek 6. - 34. Tedy vyšed Ježíš, uzřel zástup mnohý, a slitovalo mu se jich, že byli jako ovce, nemající pastýře. I počal je učiti mnohým věcem.
Marek 6. - 35. A když se již prodlilo, přistoupivše k němu učedlníci jeho, řekli: Pustéť jest toto místo, a již se prodlilo,
Marek 6. - 36. Rozpusť je, ať jdouce do okolních vesnic a městeček, nakoupí sobě chleba; nebo nemají, co by jedli.
Marek 6. - 37. On pak odpověděv, řekl jim: Dejte vy jim jísti. I řkou jemu: Co tedy, jdouce koupíme za dvě stě grošů chleba, a dáme jim jísti?
Marek 6. - 38. I dí jim: Kolik chlebů máte? Jděte a zvězte. A když zvěděli, řekli: Pět, a dvě rybě.
Marek 6. - 39. I rozkázal jim, aby se kázali posaditi všechněm po houfích na zelené trávě.
Marek 6. - 40. I usadili se rozdílně, místy po stu a místy po padesáti.
Marek 6. - 41. A vzav těch pět chlebů a ty dvě rybě, popatřiv do nebe, dobrořečil, i lámal chleby, a dal učedlníkům svým, aby kladli před ně. A dvě rybě rozdělil též mezi všecky.
Marek 6. - 42. I jedli všickni, a nasyceni jsou.
Marek 6. - 43. Potom sebrali drobtů dvanácte košů plných, i z ryb.
Marek 6. - 44. A bylo těch, kteříž jedli ty chleby, okolo pět tisíců mužů.
Marek 6. - 45. A hned přinutil učedlníky své vstoupiti na lodí, aby jej předešli přes moře do Betsaidy, až by on rozpustil zástup.
Marek 6. - 46. A rozpustiv je, šel na horu, aby se modlil.
Marek 6. - 47. A když bylo večer, byla lodí uprostřed moře, a on sám na zemi.
Marek 6. - 48. A viděl je, a oni se s těžkostí plavili; (nebo byl vítr odporný jim.) A při čtvrtém bdění nočním přišel k nim, chodě po moři, a chtěl je pominouti.
Marek 6. - 49. Oni pak uzřevše jej, an chodí po moři, domnívali se, že by obluda byla, i zkřikli.
Marek 6. - 50. (Nebo jej všickni viděli, a zstrašili se.) A hned promluvil k nim a řekl jim: Doufejtež, jáť jsem, nebojte se.
Marek 6. - 51. I vstoupil k nim na lodí, a utišil se vítr; a oni náramně sami v sobě se děsili a divili.
Marek 6. - 52. Nebo nerozuměli byli, co se stalo při chlebích; bylo zajisté srdce jejich zhrublo.
Marek 6. - 53. A když se přeplavili, přišli do země Genezaretské, a tu lodí přistavili.
Marek 6. - 54. A když vyšli z lodí, hned jej poznali.
Marek 6. - 55. A běhajíce po vší krajině té, počali na ložcích k němu nositi nemocné, kdežkoli zvěděli o něm, že by byl.
Marek 6. - 56. A kamžkoli vcházel do městeček neb do měst nebo do vsí, na ulicech kladli neduživé, a prosili ho, aby se aspoň podolka roucha jeho dotkli. A kolikož jich koli se jeho dotkli, uzdraveni byli.
Marek 7. - 1. I sešli se k němu farizeové a někteří z zákoníků, kteříž byli přišli z Jeruzaléma.
Marek 7. - 2. A uzřevše některé z učedlníků jeho obecnýma rukama (to jest neumytýma) jísti chleby, reptali o to.
Marek 7. - 3. Nebo farizeové i všickni Židé nejedí, leč by ruce umyli, držíce ustanovení starších.
Marek 7. - 4. A z trhu přijdouce nejedí, leč se umyjí. A jiné mnohé věci jsou, kteréž přijali, aby zachovávali, jako umývání koflíků, žejdlíků a medenic i stolů.
Marek 7. - 5. Potom otázali se ho farizeové a zákoníci: Proč učedlníci tvoji nezachovávají ustanovení starších, ale neumytýma rukama jedí chléb?
Marek 7. - 6. On pak odpověděv, řekl jim: Dobře o vás pokrytcích prorokoval Izaiáš, jakož psáno jest: Lid tento rty mne ctí, srdce pak jejich daleko jest ode mne.
Marek 7. - 7. Ale nadarmoť mne ctí, učíce učení, kterážto nejsou než ustanovení lidská.
Marek 7. - 8. Nebo opustivše přikázání Boží, držíte ustanovení lidská, totiž umývání žejdlíků a koflíků; a jiné mnohé věci těm podobné činíte.
Marek 7. - 9. I pravil jim: Čistě vy rušíte přikázání Boží, abyste ustanovení své zachovali.
Marek 7. - 10. Nebo Mojžíš pověděl: Cti otce svého i matku svou, a kdož by zlořečil otci nebo mateři, ať smrtí umře.
Marek 7. - 11. Ale vy pravíte: Řekl-li by člověk otci neb mateři: Korban, to jest, dar, kterýžkoli jest ode mne, toběť prospěje,
Marek 7. - 12. A nedopustíte mu nic více učiniti otci svému nebo mateři své,
Marek 7. - 13. Rušíce přikázání Boží ustanoveními vašimi, kteráž jste ustanovili. A mnohé těm podobné věci činíte.
Marek 7. - 14. I svolav všecken zástup, pravil jim: Slyšte mne všickni a rozumějte.
Marek 7. - 15. Nic není z zevnitřku vcházejícího do člověka, což by jej poskvrniti mohlo; ale to, což pochází z něho, toť jest, což poskvrňuje člověka.
Marek 7. - 16. Má-li kdo uši k slyšení, slyš.
Marek 7. - 17. A když všel do domu od zástupu, tázali se ho učedlníci jeho o tom podobenství.
Marek 7. - 18. I řekl jim: Tak jste i vy nerozumní? Což nerozumíte, že všecko, což z zevnitřku do člověka vchází, nemůže ho poskvrniti?
Marek 7. - 19. Nebo nevchází v srdce jeho, ale v břicho, a potom ven vychází, čistěci všeliké pokrmy.
Marek 7. - 20. Ale pravil, že to, což pochází z člověka, to poskvrňuje člověka.
Marek 7. - 21. Nebo z vnitřku z srdce lidského zlá myšlení pocházejí, cizoložstva, smilstva, vraždy,
Marek 7. - 22. Krádeže, lakomství, nešlechetnosti, lest, nestydatost, oko zlé, rouhání, pýcha, bláznovství.
Marek 7. - 23. Všecky tyto zlé věci pocházejí z vnitřku a poskvrňují člověka.
Marek 7. - 24. A vstav odtud, odšel do končin Týru a Sidonu, a všed do domu, nechtěl, aby kdo o něm věděl, ale nemohl se tajiti.
Marek 7. - 25. Nebo uslyševši o něm žena, jejížto dcerka měla ducha nečistého, přišla a padla k nohám jeho.
Marek 7. - 26. (Byla pak ta žena pohanka, Syrofenitská rodem.) I prosila ho, aby ďábelství vyvrhl z její dcery.
Marek 7. - 27. Ale Ježíš řekl jí: Nechať se prve nasytí synové; nebť není slušné vzíti chléb synů a vrci štěňatům.
Marek 7. - 28. A ona odpověděla a řekla mu: Ovšem, Pane, nebo štěňátka jedí pod stolem drobty synů.
Marek 7. - 29. I řekl jí: Pro tu řeč jdi, vyšloť jest ďábelství z tvé dcery.
Marek 7. - 30. I odšedši do domu svého, nalezla děvečku, ana leží na loži, a ďábelství z ní vyšlo.
Marek 7. - 31. Tedy odšed zase z končin Tyrských a Sidonských, přišel k moři Galilejskému, prostředkem krajin Desíti měst.
Marek 7. - 32. I přivedli jemu hluchého a němého, a prosili ho, aby na něj ruku vzložil.
Marek 7. - 33. A pojav jej soukromí ven z zástupu, vložil prsty své v uši jeho, a plinuv, dotekl se jazyka jeho.
Marek 7. - 34. A vzezřev k nebi, vzdechl, a řekl jemu: Effeta, to jest, otevři se.
Marek 7. - 35. A hned otevříny jsou uši jeho, a rozvázán jest svazek jazyka jeho, i mluvil právě.
Marek 7. - 36. I přikázal jim, aby žádnému nepravili. Ale jakžkoli on jim přikazoval, předce oni mnohem více ohlašovali.
Marek 7. - 37. A převelmi se divili, řkouce: Dobře všecky věci učinil. I hluchým rozkázal slyšeti, i němým mluviti.
Marek 8. - 1. V těch dnech když opět velmi veliký zástup byl s ním, a neměli, co by jedli, svolav Ježíš učedlníky své, řekl jim:
Marek 8. - 2. Lítost mám nad zástupy; nebo již tři dni trvají se mnou a nemají, co by jedli.
Marek 8. - 3. A rozpustím-li je lačné do domů jejich, zhynou na cestě; nebo někteří z nich zdaleka přišli.
Marek 8. - 4. Odpověděli mu učedlníci jeho: I odkud bude moci kdo tyto nakrmiti chleby zde na poušti?
Marek 8. - 5. I otázal se jich: Kolik chlebů máte? A oni řekli: Sedm.
Marek 8. - 6. I kázal zástupu posaditi se na zemi. A vzav sedm chlebů, díky učiniv, lámal a dával učedlníkům svým, aby předkládali. I kladli před zástup.
Marek 8. - 7. A měli také rybiček maličko. Jichž požehnav, kázal i ty před ně klásti.
Marek 8. - 8. I jedli a nasyceni jsou; a sebrali, což pozůstalo drobtů, sedm košů.
Marek 8. - 9. Těch pak, kteříž jedli, bylo okolo čtyř tisíců. I rozpustil je.
Marek 8. - 10. Potom hned vstoupiv na lodí s učedlníky svými, přeplavil se do krajin Dalmanutských.
Marek 8. - 11. I vyšli farizeové a počali se s ním hádati, hledajíce od něho znamení s nebe, pokoušejíce ho.
Marek 8. - 12. A on vzdech duchem svým, dí: Co pokolení toto znamení hledá? Amen pravím vám: Nebude dáno znamení pokolení tomuto.
Marek 8. - 13. A opustiv je, vstoupil zase na lodí, i plavil se přes moře.
Marek 8. - 14. I zapomenuli s sebou vzíti chlebů, a neměli než jeden chléb s sebou na lodí.
Marek 8. - 15. Tedy přikazoval jim, řka: Vizte a pilně se šetřte kvasu farizejského a kvasu Herodesova.
Marek 8. - 16. I přemyšlovali, řkouce jeden k druhému: Chleba nemáme.
Marek 8. - 17. A znaje to Ježíš, řekl jim: Co přemyšlujete o tom, že chleba nemáte? Ještě neznáte, ani rozumíte? Ještě máte oslepené srdce vaše?
Marek 8. - 18. Oči majíce, nevidíte? A uši majíce, neslyšíte? A nepomníte,
Marek 8. - 19. Že jsem pět chlebů lámal mezi pět tisíců? A kolik jste plných košů drobtů sebrali? Řekli jemu: Dvanácte.
Marek 8. - 20. A když také sedm chlebů lámal jsem mezi čtyři tisíce, kolik jste plných košů drobtů vzali? I řkou jemu: Sedm.
Marek 8. - 21. I řekl jim: Kterakž tedy ještě nerozumíte?
Marek 8. - 22. I přišel do Betsaidy, a přivedli k němu slepého, prosíce ho, aby se ho dotekl.
Marek 8. - 23. I ujav slepého za ruku, vyvedl jej ven z městečka, a plinuv na oči jeho a vloživ na něj ruce, otázal se ho, viděl-li by co.
Marek 8. - 24. A on pohleděv, řekl: Znamenám lidi; nebo vidím, že chodí jako stromové.
Marek 8. - 25. Potom opět vložil ruce na oči jeho, a kázal mu hleděti. I uzdraven jest, takže i zdaleka jasně viděl všecky.
Marek 8. - 26. I odeslal jej do domu jeho, řka: Aniž do toho městečka choď, aniž komu z městečka co o tom prav.
Marek 8. - 27. Tedy vyšel Ježíš a učedlníci jeho do městeček Cesaree Filipovy. A na cestě tázal se učedlníků svých, řka jim: Kým mne praví býti lidé?
Marek 8. - 28. Kteřížto odpověděli: Janem Křtitelem, a jiní Eliášem, jiní pak jedním z proroků.
Marek 8. - 29. Tedy on řekl jim: Vy pak kým mne býti pravíte? Odpověděv Petr, řekl jemu: Ty jsi Kristus.
Marek 8. - 30. I přikázal jim, aby toho o něm žádnému nepravili.
Marek 8. - 31. I počal učiti je, že Syn člověka musí mnoho trpěti, a potupen býti od starších a předních kněží a zákoníků, a zabit býti, a ve třech dnech z mrtvých vstáti.
Marek 8. - 32. Zjevně to slovo mluvil. A chytiv jej Petr, počal mu domlouvati.
Marek 8. - 33. Kterýžto obrátiv se a pohleděv na učedlníky své, přimluvil Petrovi, řka: Jdiž za mnou, satane; nebo nechápáš, co jest Božího, ale co lidského.
Marek 8. - 34. A svolav zástup s učedlníky svými, řekl jim: Chce-li kdo za mnou přijíti, zapři sebe sám, a vezmi kříž svůj, a následujž mne.
Marek 8. - 35. Nebo chtěl-li by kdo duši svou zachovati, ztratíť ji; pakli by kdo ztratil duši svou pro mne a pro evangelium, tenť ji zachová.
Marek 8. - 36. Nebo co prospěje člověku, by všecken svět získal, a své duši škodu učinil?
Marek 8. - 37. Aneb jakou dá člověk odměnu za duši svou?
Marek 8. - 38. Nebo kdož by se koli za mne styděl a za má slova v tomto pokolení cizoložném a hříšném, i Syn člověka styděti se bude za něj, když přijde v slávě Otce svého s anděly svatými.
Marek 9. - 1. I pravil jim: Amen pravím vám, žeť jsou někteří z stojících tuto, kteříž neokusí smrti, až i uzří království Boží přicházející v moci.
Marek 9. - 2. A po šesti dnech pojal Ježíš Petra a Jakuba a Jana, i uvedl je na horu vysokou soukromí samy, a proměnil se před nimi.
Marek 9. - 3. A učiněno jest roucho jeho stkvoucí a bílé velmi jako sníh, ješto tak bílého žádný bělič na zemi učiniti nemůže.
Marek 9. - 4. I uzřeli Eliáše s Mojžíšem, ani s Ježíšem mluví.
Marek 9. - 5. A odpověděv Petr, řekl k Ježíšovi: Mistře, dobréť jest nám tuto býti. Protož udělejme tři stánky, tobě jeden, Mojžíšovi jeden a Eliášovi jeden.
Marek 9. - 6. Nebo nevěděl, co mluví; byli zajisté přestrašeni.
Marek 9. - 7. I stal se oblak zastěňující je, a přišel hlas z oblaku, řkoucí: Tentoť jest ten Syn můj milý, jeho poslouchejte.
Marek 9. - 8. A hned obezřevše se, žádného víc neviděli než samého Ježíše s sebou.
Marek 9. - 9. A když sstupovali s hory, přikázal jim, aby toho žádnému nevypravovali, co viděli, než až Syn člověka z mrtvých vstane.
Marek 9. - 10. I zachovali tu věc u sebe, tížíce mezi sebou, co by to bylo z mrtvých vstáti?
Marek 9. - 11. I otázali se ho, řkouce: Což pak zákoníci praví, že Eliáš musí přijíti prve?
Marek 9. - 12. On pak odpověděv, řekl jim: Eliáš přijda nejprve, napraví všecky věci, a jakož psáno jest o Synu člověka, že má mnoho trpěti a za nic položen býti.
Marek 9. - 13. Ale pravím vám, že Eliáš již přišel, a učinili mu, což jsou chtěli, jakož psáno jest o něm.
Marek 9. - 14. Tedy přišed k učedlníkům, uzřel zástup veliký okolo nich a zákoníky, an se hádají s nimi.
Marek 9. - 15. A hned všecken zástup uzřev jej, ulekli se; a sběhše se, přivítali ho.
Marek 9. - 16. I otázal se zákoníků: Co se hádáte spolu?
Marek 9. - 17. A odpovídaje jeden z zástupu, řekl: Mistře, přivedl jsem syna svého k tobě, kterýž má ducha němého.
Marek 9. - 18. Ten kdyžkoli jej pochopí, lomcuje jím, a on se sliní, a škřipí zubami, a svadne. I řekl jsem učedlníkům tvým, aby jej vyvrhli, a nemohli.
Marek 9. - 19. A on odpovídaje jemu, řekl: Ó národe nevěrný! Ale dokudž s vámi budu? A dokudž vás trpěti budu? Přiveďte jej ke mně.
Marek 9. - 20. I přivedli ho k němu. A jakž jej uzřel, hned jím duch lomcoval; a padna na zemi, válel se a slinil.
Marek 9. - 21. I otázal se otce jeho: Dávno-li se jemu to stalo? A on řekl: Hned od dětinství.
Marek 9. - 22. A často jím metal i na oheň i do vody, aby jej zahubil. Ale můžeš-li co, spomoz nám, slituje se nad námi.
Marek 9. - 23. A Ježíš řekl jemu: Můžeš-li tomu věřiti; všeckoť jest možné věřícímu.
Marek 9. - 24. A ihned zvolav otec mládence toho s slzami, řekl: Věřím, Pane, spomoz nedověře mé.
Marek 9. - 25. Uzřev pak Ježíš, že se zástup sbíhá, přimluvil duchu tomu nečistému, řka jemu: Hluchý a němý duše, já tobě přikazuji, vyjdi z něho, a nevcházej více do něho.
Marek 9. - 26. Tedy křiče a velmi jím lomcuje, vyšel z něho. I učiněn jest člověk ten jako mrtvý, takže mnozí pravili, že umřel.
Marek 9. - 27. Ale Ježíš ujav jej za ruku, pozdvihl ho, a on vstal.
Marek 9. - 28. A když všel do domu, učedlníci jeho otázali ho soukromí: Pročež jsme my ho nemohli vyvrci?
Marek 9. - 29. I řekl jim: Toto pokolení nijakž nemůž vyhnáno býti, jediné modlitbou a postem.
Marek 9. - 30. A jdouce odtud, šli skrze Galilei, a nechtěl, aby kdo o tom věděl.
Marek 9. - 31. Nebo učil učedlníky své a pravil jim: Že Syn člověka dán bude v ruce lidské, a zamordujíť jej, ale zamordován jsa, třetí den z mrtvých vstane.
Marek 9. - 32. Oni pak nesrozuměli tomu povědění, a ostýchali se ho otázati.
Marek 9. - 33. I přišel do Kafarnaum, a v domě byv, otázal se jich: Co jste na cestě mezi sebou rozjímali?
Marek 9. - 34. A oni mlčeli. Nebo hádali se byli na cestě mezi sebou, kdo by z nich byl větší.
Marek 9. - 35. A posadiv se, zavolal dvanácti, a dí jim: Chce-li kdo první býti, budeť všech nejposlednější a všech služebník.
Marek 9. - 36. A vzav pacholátko, postavil je uprostřed nich, a vzav je na lokty své, řekl jim:
Marek 9. - 37. Kdož by koli jedno z takových dítek přijal ve jménu mém, mneť přijímá; a kdož by mne koli přijal, ne mneť přijímá, ale toho, kterýž mne poslal.
Marek 9. - 38. I odpověděl mu Jan, řka: Mistře, viděli jsme tam jednoho, an ve jménu tvém ďábly vymítá, kterýž nechodí s námi; i bránili jsme mu, protože s námi nechodí.
Marek 9. - 39. Ježíš pak řekl: Nebraňtež mu. Nebť není žádného, kterýž by divy činil ve jménu mém, ať by mohl snadně zle mluviti o mně.
Marek 9. - 40. Nebo kdož není proti nám, s námiť jest.
Marek 9. - 41. Kdož by koli zajisté dal vám píti číši vody ve jménu mém, protože jste Kristovi, amen pravím vám, neztratíť nikoli odplaty své.
Marek 9. - 42. A kdožť by koli pohoršil jednoho z těchto maličkých, věřících ve mne, mnohem by lépe mu bylo, aby byl zavěšen na hrdlo jeho žernov mlýnský a vržen byl do moře.
Marek 9. - 43. A horšila-li by tě ruka tvá, utni ji. Lépeť jest tobě bezrukému vjíti do života, raději nežli obě ruce majícímu jíti do pekla, v oheň neuhasitelný,
Marek 9. - 44. Kdež červ jejich neumírá a oheň nehasne.
Marek 9. - 45. A pakli noha tvá horšila by tě, utniž ji. Lépeť jest tobě kulhavému vjíti do života, nežli obě noze majícímu uvrženu býti do pekla, v oheň neuhasitelný,
Marek 9. - 46. Kdežto červ jejich neumírá a oheň nehasne.
Marek 9. - 47. Pakli by tě oko tvé horšilo, vylup je. Lépeť jest tobě jednookému vjíti do království Božího, nežli obě oči majícímu uvrženu býti do ohně pekelného,
Marek 9. - 48. Kdežto červ jejich neumírá a oheň nehasne.
Marek 9. - 49. Nebo každý člověk ohněm bude solen, a všeliká obět solí bude osolena.
Marek 9. - 50. Dobráť jest sůl. Pakli sůl bude neslaná, čím ji osolíte? Mějte sůl v sobě sami, a pokoj mějte mezi sebou.
Marek 10. - 1. A vstav odtud, přišel do končin Judských skrze krajinu za Jordánem ležící. I sešli se k němu zase zástupové, a jakž obyčej měl, opět je učil.
Marek 10. - 2. Tedy přistoupivše farizeové, otázali se ho: Sluší-li muži ženu propustiti? pokoušejíce ho.
Marek 10. - 3. On pak odpovídaje, řekl jim: Co vám přikázal Mojžíš?
Marek 10. - 4. Kteřížto řekli: Mojžíš dopustil lístek zapuzení napsati a propustiti.
Marek 10. - 5. I odpověděv Ježíš, řekl jim: Pro tvrdost srdce vašeho napsal vám Mojžíš to přikázání.
Marek 10. - 6. Ale od počátku stvoření muže a ženu učinil je Bůh.
Marek 10. - 7. Protoť opustí člověk otce svého i matku, a přídržeti se bude ženy své.
Marek 10. - 8. I budou dva jedno tělo. A tak již nejsou dva, ale jedno tělo.
Marek 10. - 9. Protož což Bůh spojil, člověk nerozlučuj.
Marek 10. - 10. A v domu opět učedlníci jeho otázali se ho o též věci.
Marek 10. - 11. I dí jim: Kdož by koli propustil manželku svou a jinou pojal, cizoloží a hřeší proti ní.
Marek 10. - 12. A jestliže by žena propustila muže svého a za jiného se vdala, cizoloží.
Marek 10. - 13. Tedy přinášeli k němu dítky, aby se jich dotýkal. Ale učedlníci přimlouvali těm, kteříž je nesli.
Marek 10. - 14. To viděv Ježíš, nelibě to nesl, a řekl jim: Nechtež dítek jíti ke mně a nebraňtež jim, nebo takovýchť jest království Boží.
Marek 10. - 15. Amen pravím vám: Kdož by koli nepřijal království Božího jako dítě, nikoliť do něho nevejde.
Marek 10. - 16. A bera je na lokty své a vzkládaje na ně ruce, požehnání jim dával.
Marek 10. - 17. Potom když vyšel na cestu, přiběhl jeden, a poklekna před ním, otázal se ho, řka: Mistře dobrý, co učiním, abych života věčného dědičně došel?
Marek 10. - 18. I řekl mu Ježíš: Co mne nazýváš dobrým? Žádný není dobrý, než sám toliko Bůh.
Marek 10. - 19. Přikázání umíš: Nezcizoložíš, nezabiješ, neukradneš, nevydáš falešného svědectví, neoklamáš, cti otce svého i matku.
Marek 10. - 20. A on odpověděv, řekl jemu: Mistře, toho všeho jsem ostříhal od své mladosti.
Marek 10. - 21. Tedy Ježíš pohleděv na něj, zamiloval ho, a řekl mu: Jednohoť se nedostává. Jdi, a cožkoli máš, prodej, a dej chudým, a budeš míti poklad v nebi; a pojď, následuj mne, vezma kříž svůj.
Marek 10. - 22. On pak zarmoutiv se pro to slovo, odšel, truchliv jsa; nebo měl mnohá zboží.
Marek 10. - 23. A pohleděv vůkol Ježíš, dí učedlníkům svým: Aj jak nesnadně ti, jenž statky mají, vejdou do království Božího.
Marek 10. - 24. Tedy učedlníci užasli se nad řečmi jeho. Ježíš pak zase odpověděv, dí jim: Synáčkové, kterak nesnadné jest doufajícím v statek do království Božího vjíti.
Marek 10. - 25. Snáze jest velbloudu skrze jehelní ucho projíti, nežli bohatému vjíti do království Božího.
Marek 10. - 26. Oni pak více se děsili, řkouce mezi sebou: I kdož může spasen býti?
Marek 10. - 27. A pohleděv na ně Ježíš, dí: U lidíť jest nemožné, ale ne u Boha; nebo u Boha všecko možné jest.
Marek 10. - 28. I počal Petr mluviti k němu: Aj, my opustili jsme všecko a šli jsme za tebou.
Marek 10. - 29. Odpověděv pak Ježíš, řekl: Amen pravím vám, žádného není, ješto by opustil dům, neb bratří, nebo sestry, neb otce, nebo matku, nebo manželku, nebo syny, nebo rolí pro mne a pro evangelium,
Marek 10. - 30. Aby nevzal stokrát tolik nyní v času tomto domů a bratrů a sestr a matek a synů a rolí s protivenstvím, a v budoucím věku život věčný.
Marek 10. - 31. Mnozíť zajisté byvše první, budou poslední, a poslední první.
Marek 10. - 32. Byli pak na cestě, jdouce do Jeruzaléma, a Ježíš šel napřed. I byli předěšeni, a jdouce za ním, báli se. Tedy pojav Ježíš opět dvanácte, počal jim praviti, co se jemu má státi,
Marek 10. - 33. Řka: Aj, vstupujeme do Jeruzaléma, a Syn člověka vydán bude předním kněžím a zákoníkům, i odsoudí jej na smrt, a vydadí jej pohanům.
Marek 10. - 34. Kteřížto posmívati se budou jemu, a ubičují ho, a uplijí a zabijí jej, ale třetího dne z mrtvých vstane.
Marek 10. - 35. Tedy přistoupili k němu Jakub a Jan, synové Zebedeovi, řkouce: Mistře, chceme, zač bychom koli prosili tebe, abys učinil nám.
Marek 10. - 36. On pak řekl jim: Co chcete, abych vám učinil?
Marek 10. - 37. I řekli jemu: Dej nám, abychom jeden na pravici tvé a druhý na levici tvé seděli v slávě tvé.
Marek 10. - 38. Ježíš pak řekl jim: Nevíte, zač prosíte. Můžete-li píti kalich, kterýž já piji, a křtíti se křtem, kterýmž já se křtím?
Marek 10. - 39. A oni řekli jemu: Můžeme. A Ježíš řekl jim: Kalich zajisté, kterýž já piji, píti budete, a křtem, kterýmž já se křtím, křtěni budete,
Marek 10. - 40. Ale seděti na pravici mé, nebo na levici mé, neníť má věc dáti vám, ale dánoť bude, kterýmž připraveno jest.
Marek 10. - 41. A uslyšavše to jiných deset, počali se hněvati na Jakuba a na Jana.
Marek 10. - 42. Ale Ježíš povolav jich, řekl jim: Víte, že ti, kteříž sobě zalibují vládnouti nad národy, panujíť nad nimi; a kteříž velicí u nich jsou, moc provozují nad nimi.
Marek 10. - 43. Ne takť bude mezi vámi. Ale kdožkoli chtěl by mezi vámi býti veliký, budiž váš služebník.
Marek 10. - 44. A kdožkoli z vás chtěl by býti přední, budiž služebník všech.
Marek 10. - 45. Nebo i Syn člověka nepřišel, aby mu sloužili, ale aby on sloužil, a aby dal duši svou na vykoupení za mnohé.
Marek 10. - 46. Tedy přišli do Jericho, a když vycházel on z Jericha, i učedlníci jeho a zástup mnohý, Timeův syn, Bartimeus slepý, seděl podle cesty, žebře.
Marek 10. - 47. A když uslyšel, že by to byl Ježíš Nazaretský, počal volati a říci: Ježíši, synu Davidův, smiluj se nade mnou.
Marek 10. - 48. I přimlouvali mu mnozí, aby mlčel. Ale on mnohem více volal: Synu Davidův, smiluj se nade mnou.
Marek 10. - 49. Tedy zastaviv se Ježíš, kázal ho zavolati. I zavolali toho slepého, řkouce jemu: Dobré mysli buď, vstaň, volá tě.
Marek 10. - 50. On pak povrh plášť svůj, a zchopiv se, šel k Ježíšovi.
Marek 10. - 51. I odpověděv Ježíš, dí jemu: Co chceš, ať učiním? A slepý řekl jemu: Mistře, ať vidím.
Marek 10. - 52. Tedy Ježíš řekl mu: Jdi, víra tvá tě uzdravila. A on hned prohlédl, a šel cestou za Ježíšem.
Marek 11. - 1. A když se přiblížili k Jeruzalému a Betfagi i Betany při hoře Olivetské, poslal dva z učedlníků svých,
Marek 11. - 2. A řekl jim: Jděte do hrádku, kterýž proti vám jest, a hned vejdouce tam, naleznete oslátko přivázané, na kterémž ještě nižádný z lidí neseděl. Odvížíce, přiveďte ke mně.
Marek 11. - 3. A řekl-liť by vám kdo: Co to činíte? rcete: Že ho Pán potřebuje. A hned je propustí sem.
Marek 11. - 4. I odešli, a nalezli oslátko přivázané vně u dveří na rozcestí. I odvázali je.
Marek 11. - 5. Tedy někteří z těch, kteříž tu stáli, řekli jim: Co činíte, odvazujíce oslátko?
Marek 11. - 6. Oni pak řekli jim, jakož byl přikázal Ježíš. I nechali jich.
Marek 11. - 7. Protož přivedli oslátko k Ježíšovi, a vložili na ně roucha svá. I vsedl na ně.
Marek 11. - 8. Mnozí pak stlali roucha svá na cestě, a jiní ratolesti sekali z stromů, a metali na cestu.
Marek 11. - 9. A kteříž napřed šli, i ti, kteříž za ním šli, volali, řkouce: Spas nás. Požehnaný, jenž se béře ve jménu Páně.
Marek 11. - 10. Požehnané, kteréž jest přišlo ve jménu Páně, království otce našeho Davida! Spas nás na výsostech.
Marek 11. - 11. I všel do Jeruzaléma Ježíš, i do chrámu. A spatřiv tu všecko, když již byla večerní hodina, vyšel do Betany se dvanácti.
Marek 11. - 12. A druhého dne, když vycházel z Betany, zlačněl.
Marek 11. - 13. A uzřev zdaleka fík, an má listí, šel, zda by co nalezl na něm. A když přišel k němu, nic nenalezl kromě listí; nebo nebyl čas fíků.
Marek 11. - 14. Tedy odpověděv Ježíš, řekl jemu: Již více na věky nižádný z tebe ovoce nejez. A slyšeli to učedlníci jeho.
Marek 11. - 15. I přišli do Jeruzaléma. A všed Ježíš do chrámu, počal vymítati ty, jenž prodávali a kupovali v chrámě, a stoly penězoměnců a stolice prodávajících holuby převracel.
Marek 11. - 16. A nedopustil, aby kdo jakou nádobu nesl skrze chrám.
Marek 11. - 17. I učil je, řka jim: Zdaliž není psáno, že dům můj dům modlitby slouti bude u všech národů? Vy pak učinili jste jej peleší lotrů.
Marek 11. - 18. Slyšeli pak to zákoníci i přední kněží, a hledali, kterak by jej zahubili; nebo se ho báli, protože všecken zástup divil se učení jeho.
Marek 11. - 19. A když byl večer, vyšel Ježíš z města.
Marek 11. - 20. A učedlníci ráno jdouce, uzřeli fík, an usechl hned z kořene.
Marek 11. - 21. Tedy zpomenuv Petr, řekl jemu: Mistře, aj fík, kterémuž jsi zlořečil, usechl.
Marek 11. - 22. I odpověděv Ježíš, řekl jim: Mějte víru Boží.
Marek 11. - 23. Nebo amen pravím vám, že kdož by koli řekl hoře této: Zdvihni se a vrz sebou do moře, a nepochyboval by v srdci svém, ale věřil by, že se stane, cožkoli dí, budeť jemu tak, což by koli řekl.
Marek 11. - 24. Protož pravím vám: Začež byste koli, modléce se, prosili, věřte, že vezmete, a staneť se vám.
Marek 11. - 25. A když se postavíte k modlení, odpouštějte, máte-li co proti komu, aby i Otec váš nebeský odpustil vám hříchy vaše.
Marek 11. - 26. Nebo jestliže vy neodpustíte, ani Otec váš, kterýž v nebesích jest, odpustí vám hříchů vašich.
Marek 11. - 27. I přišli zase do Jeruzaléma. A když on chodil v chrámě, přistoupili k němu přední kněží a zákoníci a starší.
Marek 11. - 28. I řekli jemu: Jakou mocí to činíš? A kdo jest tobě dal tu moc, abys tyto věci činil?
Marek 11. - 29. Tedy odpovídaje Ježíš, řekl jim: Otížiť se i já vás na jednu věc. Odpovězte mi, a povím vám, jakou mocí to činím.
Marek 11. - 30. Křest Janův s nebe-li byl, čili z lidí? Odpovězte mi.
Marek 11. - 31. I rozvažovali to sami mezi sebou, řkouce: Díme-li: S nebe, díť nám: Pročež jste tedy neuvěřili jemu?
Marek 11. - 32. Pakli díme: Z lidí, bojíme se lidu. Nebo všickni o Janovi smyslili, že jest právě byl prorok.
Marek 11. - 33. I odpověděvše, řekli Ježíšovi: Nevíme. A Ježíš odpovídaje, řekl jim: Aniž já vám povím, jakou mocí to činím.
Marek 12. - 1. Tedy počal jim mluviti v podobenstvích: Vinici štípil jeden člověk, a opletl ji plotem, a vkopal pres, a ustavěl věži, a najal ji vinařům, i odšel na cestu.
Marek 12. - 2. A v čas užitků poslal k vinařům služebníka, aby od vinařů vzal ovoce z vinice.
Marek 12. - 3. Oni pak javše jej, zmrskali ho a odeslali prázdného.
Marek 12. - 4. I poslal k nim zase jiného služebníka. I toho též kamenovavše, ranili v hlavu a odeslali zohaveného.
Marek 12. - 5. I poslal opět jiného. I toho zabili, a mnoho jiných, z nichž některé zmrskali a jiné zmordovali.
Marek 12. - 6. Ještě pak maje jediného syna nejmilejšího, i toho poslal k nim naposledy, řka: Ostýchati se budou syna mého.
Marek 12. - 7. Ale vinaři řekli jedni k druhým: Tentoť jest dědic; pojďte, zabijme jej, a budeť naše dědictví.
Marek 12. - 8. Tedy javše jej, zabili ho a vyvrhli ven z vinice.
Marek 12. - 9. Což tedy učiní pán vinice? Přijde, a zatratí vinaře ty, a dá vinici jiným.
Marek 12. - 10. Zdaliž jste písma toho nečtli? Kámen, kterýž zavrhli dělníci, ten učiněn jest hlavou úhlovou.
Marek 12. - 11. Ode Pána stalo se toto, a jest divné před očima našima.
Marek 12. - 12. I hledali ho jíti, ale báli se zástupu; nebo poznali, že podobenství to proti nim pověděl. A nechavše ho, odešli pryč.
Marek 12. - 13. Potom poslali k němu některé z farizeů a herodiánů, aby jej polapili v řeči.
Marek 12. - 14. Kteřížto přišedše, řekli jemu: Mistře, víme, že jsi pravdomluvný, a nedbáš na žádného; nebo nepatříš na osobu lidskou, ale v pravdě cestě Boží učíš. Sluší-li daň dávati císaři, čili nic? Dáme-liž, čili nedáme?
Marek 12. - 15. On pak znaje pokrytství jejich, řekl jim: Co mne pokoušíte? Přineste mi peníz, ať pohledím.
Marek 12. - 16. A oni podali mu. Tedy řekl jim: Čí jest tento obraz a nápis? A oni řekli mu: Císařův.
Marek 12. - 17. I odpověděv Ježíš, řekl jim: Dávejtež tedy, což jest císařova, císaři, a což jest Božího, Bohu. I podivili se tomu.
Marek 12. - 18. Potom přišli k němu saduceové, kteříž praví, že není z mrtvých vstání. I otázali se ho, řkouce:
Marek 12. - 19. Mistře, Mojžíš nám napsal: Kdyby čí bratr umřel, a ostavil po sobě manželku, a synů by neměl, aby bratr jeho pojal manželku jeho a vzbudil símě bratru svému.
Marek 12. - 20. I bylo sedm bratrů. A první pojav ženu, umřel, neostaviv semene.
Marek 12. - 21. A druhý pojav ji, také umřel, a aniž ten ostavil semene. A třetí tolikéž.
Marek 12. - 22. A tak ji pojalo všech sedm, a nezůstavili po sobě semene. Nejposléze pak po všech umřela i žena.
Marek 12. - 23. Protož při vzkříšení, když z mrtvých vstanou, čí z těch bude manželka? Neb jich sedm mělo ji za manželku.
Marek 12. - 24. A odpovídaje Ježíš, řekl jim: Zdaliž ne proto bloudíte, že neznáte Písem ani moci Boží?
Marek 12. - 25. Nebo když vstanou z mrtvých, nebudou se ženiti ani vdávati, ale budou jako andělé nebeští.
Marek 12. - 26. O mrtvých pak, že mají vstáti, zdaliž jste nečtli v knihách Mojžíšových, kterak ve kři promluvil k němu Bůh, řka: Já jsem Bůh Abrahamův a Bůh Izákův a Bůh Jákobův?
Marek 12. - 27. Neníť Bůh mrtvých, ale Bůh živých. Protož vy velmi bloudíte.
Marek 12. - 28. Tedy přistoupil k němu jeden z zákoníků, slyšev je hádající se, a vida, že jim dobře odpověděl, otázal se ho, které by bylo přikázání první ze všech.
Marek 12. - 29. A Ježíš odpověděl jemu, že první ze všech přikázání jest: Slyš, Izraeli, Pán Bůh náš Pán jeden jest.
Marek 12. - 30. Protož milovati budeš Pána Boha svého ze všeho srdce svého, a ze vší duše své, a ze vší mysli své, i ze všech mocí svých. To jest první přikázání.
Marek 12. - 31. Druhé pak jest podobné tomu: Milovati budeš bližního svého jako sebe samého. Většího přikázání jiného nad tato není.
Marek 12. - 32. I řekl jemu ten zákoník: Mistře, dobře jsi vpravdě pověděl. Nebo jeden jest Bůh, a není jiného kromě něho;
Marek 12. - 33. A milovati ho ze všeho srdce, a ze vší mysli, a ze vší duše, i ze všech mocí, a milovati bližního jako sebe samého, toť jest větší nade všecky zápalné i vítězné oběti.
Marek 12. - 34. A viděv Ježíš, že by moudře odpověděl, dí jemu: Nejsi daleko od království Božího. A žádný více neodvážil se ho o nic tázati.
Marek 12. - 35. I odpovídaje Ježíš, řekl, uče v chrámě: Kterak praví zákoníci, že Kristus jest syn Davidův?
Marek 12. - 36. Nebo David praví v Duchu svatém: Řekl Pán Pánu mému: Seď na pravici mé, ažť i položím nepřátely tvé podnože noh tvých.
Marek 12. - 37. Poněvadž sám David nazývá jej Pánem, kterakž syn jeho jest? A mnohý zástup rád ho poslouchal.
Marek 12. - 38. I mluvil jim v učení svém: Varujte se zákoníků, kteříž rádi v krásném rouše chodí, a chtějí pozdravováni býti na trhu,
Marek 12. - 39. A na předních stolicích seděti v školách, a přední místa míti na večeřech,
Marek 12. - 40. Kteřížto zžírají domy vdovské pod zámyslem dlouhých modliteb. Tiť vezmou soud těžší.
Marek 12. - 41. A posadiv se Ježíš proti pokladnici, díval se, kterak zástup metal peníze do pokladnice. A mnozí bohatí metali mnoho.
Marek 12. - 42. A přišedši jedna chudá vdova, i vrhla dva šarty, jenž jest čtvrtá částka peníze tehdejšího.
Marek 12. - 43. I svolav učedlníky své, dí jim: Amen pravím vám, že tato chudá vdova více uvrhla, než tito všickni, kteříž metali do pokladnice.
Marek 12. - 44. Nebo všickni z toho, což jim zbývalo, metali, ale tato z své chudoby, všecko, což měla, uvrhla, všecku živnost svou.
Marek 13. - 1. A když vycházel z chrámu, dí jemu jeden z učedlníků jeho: Mistře, pohleď, kteraké kamení a jaké jest toto stavení!
Marek 13. - 2. Tedy Ježíš odpovídaje, řekl jemu: Vidíš toto tak veliké stavení? Nebudeť ostaven kámen na kameni, kterýž by nebyl zbořen.
Marek 13. - 3. A když se posadil na hoře Olivetské proti chrámu, otázali se jeho obzvláštně Petr, Jakub a Jan a Ondřej, řkouce:
Marek 13. - 4. Pověz nám, kdy to bude? A které znamení, když se toto všecko bude plniti?
Marek 13. - 5. Ježíš pak odpovídaje jim, počal praviti: Vizte, aby vás někdo nesvedl.
Marek 13. - 6. Neboť mnozí přijdou ve jménu mém, řkouce: Já jsem Kristus, a mnohéť svedou.
Marek 13. - 7. Když pak uslyšíte boje a pověst o válkách, nestrachujte se; nebo musí to býti, ale ne ihned konec.
Marek 13. - 8. Povstaneť zajisté národ proti národu a království proti království, a bude zemětřesení po místech, a hladové i bouřky.
Marek 13. - 9. A toť budou počátkové bolesti. Vy pak šetřte se. Nebo vydávati vás budou na sněmy a do shromáždění; budete biti, a před vladaři a králi stanete pro mne, na svědectví jim.
Marek 13. - 10. Ale ve všech národech nejprv musí býti kázáno evangelium.
Marek 13. - 11. Když pak vás povedou vyzrazujíce, nestarejte se, co byste mluvili, aniž o to pečlivě přemyšlujte, ale což vám bude dáno v tu hodinu, to mluvte; nebo nejste vy, jenž mluvíte, ale Duch svatý.
Marek 13. - 12. Vydáť pak bratr bratra na smrt a otec syna, a povstanou děti proti rodičům, a budou je mordovati.
Marek 13. - 13. A budete v nenávisti všechněm pro jméno mé. Ale kdož setrvá až do konce, tenť spasen bude.
Marek 13. - 14. Když pak uzříte ohavnost zpuštění, o kteréž povědíno jest skrze Daniele proroka, ana stojí, kdež by státi neměla, (kdo čte, rozuměj,) tehdáž ti, kdož jsou v Židovstvu, ať utekou na hory.
Marek 13. - 15. A kdož na střeše jest, nesstupuj do domu, ani vcházej, aby co vzal z domu svého.
Marek 13. - 16. A kdo na poli, nevracuj se zase, aby vzal roucho své.
Marek 13. - 17. Běda pak těhotným a těm, kteréž krmí v těch dnech.
Marek 13. - 18. Protož modlte se, aby utíkání vaše nebylo v zimě.
Marek 13. - 19. Neboť budou ti dnové plní takového soužení, jakéhož nebylo od počátku stvoření, kteréž Bůh stvořil, až dosavad, aniž potom bude.
Marek 13. - 20. A byť neukrátil Pán těch dnů, nebyl by spasen žádný člověk. Ale pro vyvolené, kteréž vyvolil, ukrátil těch dnů.
Marek 13. - 21. A tehdáž řekl-li by vám kdo: Aj teď jest Kristus, aneb, aj tamto, nevěřte.
Marek 13. - 22. Neboť povstanou falešní Kristové a falešní proroci, a budou činiti divy a zázraky k svedení, by možné bylo, také i vyvolených.
Marek 13. - 23. Vy pak šetřte se. Aj, předpověděl jsem vám všecko.
Marek 13. - 24. V těch pak dnech, po soužení tom, slunce se zatmí a měsíc nedá světla svého.
Marek 13. - 25. A hvězdy nebeské budou padati, a moci, které jsou na nebi, pohnou se.
Marek 13. - 26. A tehdážť uzří Syna člověka, an se béře v oblacích s mocí velikou a s slavou.
Marek 13. - 27. I tehdyť pošle anděly své, a shromáždí vyvolené své ode čtyř větrů, od končin země až do končin nebe.
Marek 13. - 28. Od fíku pak učte se podobenství: Když již ratolest jeho odmladne a vypučí se listí, znáte, že blízko jest léto.
Marek 13. - 29. Takž i vy, když uzříte, ano se tyto věci dějí, vězte, že blízko jest a ve dveřích království Boží.
Marek 13. - 30. Amen pravím vám, žeť nepomine pokolení toto, až se tyto všecky věci stanou.
Marek 13. - 31. Nebe a země pominou, ale slova má nepominou.
Marek 13. - 32. Ale o tom dni a hodině žádný neví, ani andělé, jenž jsou v nebesích, ani Syn, jediné sám Otec.
Marek 13. - 33. Vizte, bděte a modlte se; nebo nevíte, kdy bude ten čas.
Marek 13. - 34. Syn člověka zajisté jest jako člověk, kterýž daleko odšel, opustiv dům svůj, a poručiv služebníkům svým vladařství, a jednomu každému práci jeho, vrátnému přikázal, aby bděl.
Marek 13. - 35. Protož bděte; nebo nevíte, kdy Pán domu přijde, u večer-li, čili o půlnoci, čili když kohouti zpívají, čili ráno;
Marek 13. - 36. Aby snad přijda v nenadále, nenalezl vás, a vy spíte.
Marek 13. - 37. A cožť vám pravím, všechněmť pravím: Bděte.
Marek 14. - 1. Po dvou pak dnech byl hod beránka a přesnic; i hledali přední kněží a zákoníci, kterak by jej lstivě jmouce, zamordovali.
Marek 14. - 2. Ale pravili: Ne v svátek, aby snad nebyl rozbroj v lidu.
Marek 14. - 3. A když byl v Betany, v domu Šimona malomocného, a seděl za stolem, přišla žena, mající nádobu alabastrovou masti velmi drahé, z nardového koření. A rozbivši nádobu, vylila ji na hlavu jeho.
Marek 14. - 4. I hněvali se někteří mezi sebou, řkouce: I proč ztráta masti této stala se?
Marek 14. - 5. Nebo mohlo jest toto prodáno býti dráže než za tři sta peněz, a dáno býti chudým. I škřipěli zubami na ni.
Marek 14. - 6. Ale Ježíš řekl: Nechtež jí. Proč ji rmoutíte? Dobrýť jest skutek učinila nade mnou.
Marek 14. - 7. Však chudé máte vždycky s sebou, a když budete chtíti, můžete jim dobře činiti, ale mne ne vždy míti budete.
Marek 14. - 8. Ona což mohla, to učinila; předešlať jest, aby těla mého pomazala ku pohřebu.
Marek 14. - 9. Amen pravím vám: Kdežkoli bude kázáno toto evangelium po všem světě, také i to, což učinila tato, bude vypravováno na památku její.
Marek 14. - 10. Tedy Jidáš Iškariotský, jeden ze dvanácti, odšel k předním kněžím, aby ho jim zradil.
Marek 14. - 11. Oni pak uslyševše to, zradovali se, a slíbili mu peníze dáti. I hledal, kterak by ho příhodně zradil.
Marek 14. - 12. Prvního pak dne přesnic, když velikonoční beránek zabíjín býval, řkou jemu učedlníci jeho: Kde chceš, ať jdouce, připravíme, abys jedl beránka?
Marek 14. - 13. I poslal dva z učedlníků svých, a řekl jim: Jděte do města, a potkáť vás člověk dčbán vody nesa. Jdětež za ním.
Marek 14. - 14. A kamžkoli vejde, rcete k hospodáři domu toho: Mistrť praví: Kde jest večeřadlo, v němž bych jedl beránka s učedlníky svými?
Marek 14. - 15. A on vám ukáže večeřadlo veliké, podlážené a připravené. Tu nám připravte.
Marek 14. - 16. I odešli učedlníci jeho, a přišli do města, a nalezli tak, jakož jim byl pověděl. I připravili beránka.
Marek 14. - 17. Když pak byl večer, přišel se dvanácti.
Marek 14. - 18. A když seděli za stolem a jedli, řekl Ježíš: Amen pravím vám, že jeden z vás mne zradí, kterýž jí se mnou.
Marek 14. - 19. A oni počali se rmoutiti a praviti jemu jeden každý obzvláštně: Zdali já jsem? A jiný: Zdali já?
Marek 14. - 20. On pak odpověděv, řekl jim: Jeden ze dvanácti, kterýž omáčí se mnou v míse.
Marek 14. - 21. Syn zajisté člověka jde, jakož jest psáno o něm, ale běda člověku tomu, skrze něhož Syn člověka bude zrazen. Dobré by bylo jemu, aby se byl nenarodil člověk ten.
Marek 14. - 22. A když oni jedli, vzav Ježíš chléb, a dobrořečiv, lámal a dával jim, řka: Vezměte, jezte, to jest tělo mé.
Marek 14. - 23. A vzav kalich, a díky učiniv, dal jim. A pili z něho všickni.
Marek 14. - 24. I řekl jim: To jest krev má nového Zákona, kteráž se za mnohé vylévá.
Marek 14. - 25. Amen pravím vám, žeť již více nebudu píti z plodu vinného kořene, až do onoho dne, když jej píti budu nový v království Božím.
Marek 14. - 26. A sezpívavše písničku, vyšli na horu Olivetskou.
Marek 14. - 27. Potom řekl jim Ježíš: Všickni vy zhoršíte se nade mnou této noci. Nebo psáno jest: Bíti budu pastýře, a rozprchnou se ovce.
Marek 14. - 28. Ale když z mrtvých vstanu, předejduť vás do Galilee.
Marek 14. - 29. Tedy Petr řekl jemu: Byť se pak všickni zhoršili, ale já nic.
Marek 14. - 30. Řekl jemu Ježíš: Amen pravím tobě, že dnes této noci, prve než kohout po dvakrát zazpívá, třikrát mne zapříš.
Marek 14. - 31. On pak mnohem více mluvil: Bychť pak měl s tebou i umříti, nezapřímť tebe. A takž také i všickni mluvili.
Marek 14. - 32. I přišli na místo, kterémuž jméno Getsemany. Tedy řekl učedlníkům svým: Seďtež tuto, ažť se pomodlím.
Marek 14. - 33. A pojav s sebou Petra a Jakuba a Jana, počal se lekati a velmi teskliv býti.
Marek 14. - 34. I dí jim: Smutnáť jest duše má až k smrti. Počekejtež tuto a bděte.
Marek 14. - 35. A poodšed maličko, padl na zemi a modlil se, aby, bylo-li by možné, odešla od něho hodina ta.
Marek 14. - 36. I řekl: Abba, Otče, všecko jest možné tobě. Přenes kalich tento ode mne, ale však ne, což já chci, ale co ty.
Marek 14. - 37. I přišel k učedlníkům a nalezl je, ani spí. I řekl Petrovi: Šimone, spíš? Nemohl-lis jediné hodiny bdíti?
Marek 14. - 38. Bděte a modlte se, abyste nevešli v pokušení. Duchť zajisté hotov jest, ale tělo nemocno.
Marek 14. - 39. A opět odšed, modlil se, táž slova mluvě.
Marek 14. - 40. A navrátiv se, nalezl je, ani opět spí; nebo oči jejich byly obtíženy; aniž věděli, co by jemu odpověděli.
Marek 14. - 41. I přišel po třetí, a řekl jim: Spětež již a odpočívejte; dostiť jest. Přišla hodina; aj, Syna člověka zrazují v ruce hříšných.
Marek 14. - 42. Vstaňte, pojďme. Aj, kterýž mne zrazuje, blízkoť jest.
Marek 14. - 43. A hned, když on ještě mluvil, přišel Jidáš, jenž byl jeden ze dvanácti, a s ním zástup veliký s meči a s kyjmi, poslaných od předních kněží a od zákoníků a starších.
Marek 14. - 44. Zrádce pak byl jim dal znamení, řka: Kteréhožkoli políbím, tenť jest, jmětež ho a veďte opatrně.
Marek 14. - 45. A přišed, hned přistoupiv k němu, řekl: Mistře, Mistře, a políbil ho.
Marek 14. - 46. Tedy oni vztáhli naň ruce své a jali jej.
Marek 14. - 47. Jeden pak z těch, kteříž tu okolo stáli, vytrh meč, udeřil služebníka nejvyššího kněze, a uťal jemu ucho.
Marek 14. - 48. I odpověděv Ježíš, řekl jim: Jako na lotra vyšli jste s meči a s kyjmi, abyste mne jali?
Marek 14. - 49. Na každý den býval jsem u vás, uče v chrámě, a nejali jste mne. Ale toť se děje, aby se naplnila písma.
Marek 14. - 50. Tedy učedlníci opustivše jej, všickni utekli.
Marek 14. - 51. Jeden pak mládenček šel za ním, odín jsa rouchem lněným po nahém těle. I popadli jej mládenci.
Marek 14. - 52. On pak opustiv roucho, nahý utekl od nich.
Marek 14. - 53. I přivedli Ježíše k nejvyššímu knězi, a sešli se k němu všickni přední kněží i starší i zákoníci.
Marek 14. - 54. Petr pak šel za ním zdaleka až na dvůr nejvyššího kněze; i seděl s služebníky, zhřívaje se u ohně.
Marek 14. - 55. Ale nejvyšší kněz i všecka ta rada hledali proti Ježíšovi svědectví, aby jej na smrt vydali, avšak nenalezli.
Marek 14. - 56. Nebo ač mnozí křivé svědectví mluvili proti němu, ale svědectví jejich nebyla jednostejná.
Marek 14. - 57. Tedy někteří povstavše, křivé svědectví dávali proti němu, řkouce:
Marek 14. - 58. My jsme slyšeli tohoto, že řekl: Já zbořím chrám tento rukou udělaný, a ve třech dnech jiný ne rukou udělaný postavím.
Marek 14. - 59. Ale ani to jejich svědectví nebylo jednostejné.
Marek 14. - 60. Tedy povstav nejvyšší kněz uprostřed, otázal se Ježíše, řka: Neodpovídáš ničehož, což tito na tebe svědčí?
Marek 14. - 61. Ale on mlčel, a nic neodpověděl. Opět nejvyšší kněz otázal se ho a řekl jemu: Jsi-liž ty Kristus, Syn Boha Požehnaného?
Marek 14. - 62. A Ježíš řekl: Jáť jsem, a uzříte Syna člověka, an sedí na pravici moci Boží, a přichází s oblaky nebeskými.
Marek 14. - 63. Tedy nejvyšší kněz roztrh roucho své, řekl: I což ještě potřebujeme svědků?
Marek 14. - 64. Slyšeli jste rouhání. Co se vám zdá? Oni pak všickni odsoudili jej, že jest hoden smrti.
Marek 14. - 65. I počali někteří naň plvati, a tvář jeho zakrývati, a poličkovati, a říkati jemu: Prorokuj nám. A služebníci kyji jej bili.
Marek 14. - 66. A když byl Petr v síni dole, přišla jedna z děveček nejvyššího kněze.
Marek 14. - 67. A uzřevši Petra, an se ohřívá, a popatřivši naň, dí: I ty s Ježíšem Nazaretským byl jsi.
Marek 14. - 68. Ale on zapřel, řka: Aniž vím, ani rozumím, co ty pravíš. I vyšel ven před síň, a kohout zazpíval.
Marek 14. - 69. Tedy děvečka, uzřevši jej opět, počala praviti těm, kteříž tu okolo stáli, že tento z nich jest.
Marek 14. - 70. A on opět zapřel. A po malé chvíli opět ti, kteříž tu stáli, řekli Petrovi: Jistě z nich jsi, nebo i Galilejský jsi, i řeč tvá podobná jest.
Marek 14. - 71. On pak počal se proklínati a přisahati, pravě: Neznám člověka toho, o němž vy pravíte.
Marek 14. - 72. A hned po druhé kohout zazpíval. I rozpomenul se Petr na slovo, kteréž byl řekl jemu Ježíš: Že prve než kohout dvakrát zazpívá, třikrát mne zapříš. A vyšed, plakal.
Marek 15. - 1. A hned ráno uradivše se přední kněží s staršími a s zákoníky i se vším shromážděním, svázavše Ježíše, vedli jej a dali Pilátovi.
Marek 15. - 2. I otázal se ho Pilát: Ty-liž jsi král Židovský? A on odpověděv, řekl jemu: Ty pravíš.
Marek 15. - 3. I žalovali na něj přední kněží mnoho. On pak nic neodpovídal.
Marek 15. - 4. Tedy Pilát otázal se ho opět, řka: Nic neodpovídáš? Hle, jak mnoho proti tobě svědčí.
Marek 15. - 5. Ale Ježíš předce nic neodpověděl, takže se podivil Pilát.
Marek 15. - 6. Ve svátek pak propouštíval jim jednoho z vězňů, za kteréhož by prosili.
Marek 15. - 7. I byl jeden, kterýž sloul Barabbáš, jenž s svárlivými byl v vězení, kteříž v svadě vraždu byli spáchali.
Marek 15. - 8. A zvolav zástup, počal prositi, aby učinil, jakož jim vždycky činíval.
Marek 15. - 9. Pilát pak odpověděl jim, řka: Chcete-li, propustím vám krále Židovského?
Marek 15. - 10. (Nebo věděl, že jsou jej z závisti vydali přední kněží.)
Marek 15. - 11. Ale přední kněží ponukli zástupu, aby jim raději propustil Barabbáše.
Marek 15. - 12. A Pilát odpověděv, řekl jim zase: Což pak chcete, ať učiním tomu, kteréhož králem Židovským nazýváte?
Marek 15. - 13. A oni opět zvolali: Ukřižuj ho.
Marek 15. - 14. A Pilát pravil jim: I což jest zlého učinil? Oni pak více volali: Ukřižuj ho.
Marek 15. - 15. Tedy Pilát, chtě lidu dosti učiniti, pustil jim Barabbáše, a dal jim Ježíše ubičovaného, aby byl ukřižován.
Marek 15. - 16. Žoldnéři pak uvedli jej vnitř do síně, do radného domu, a svolali všecku sběř.
Marek 15. - 17. I oblékli jej v šarlat, a korunu spletše z trní, vložili naň.
Marek 15. - 18. I počali ho pozdravovati, řkouce: Zdráv buď, králi Židovský.
Marek 15. - 19. A bili hlavu jeho třtinou, a plvali na něj, a sklánějíce kolena, klaněli se jemu.
Marek 15. - 20. A když se jemu naposmívali, svlékli s něho šarlat, a oblékli jej v roucho jeho vlastní. I vedli jej, aby ho ukřižovali.
Marek 15. - 21. I přinutili nějakého Šimona Cyrenenského, pomíjejícího je, (kterýž šel z pole, otce Alexandrova a Rufova,) aby vzal kříž jeho.
Marek 15. - 22. I vedli jej až na místo Golgota, to jest, (vyložil-li by,) popravné místo.
Marek 15. - 23. I dávali mu píti víno s mirrou, ale on nepřijal ho.
Marek 15. - 24. A ukřižovavše jej, rozdělili roucha jeho, mecíce o ně los, kdo by co vzíti měl.
Marek 15. - 25. A byla hodina třetí, když ho ukřižovali.
Marek 15. - 26. A byl nápis viny jeho napsán těmi slovy: Král Židovský.
Marek 15. - 27. Ukřižovali také s ním dva lotry: jednoho na pravici a druhého na levici jeho.
Marek 15. - 28. I naplněno jest písmo, řkoucí: A s nepravými počten jest.
Marek 15. - 29. A kteříž tudy chodili mimo něj, rouhali se jemu, potřásajíce hlavami svými, a říkajíce: Hahá, kterýž rušíš chrám Boží, a ve třech dnech jej zase vzděláváš,
Marek 15. - 30. Spomoz sobě samému, a sstup s kříže.
Marek 15. - 31. Též i přední kněží posmívajíce se, jeden k druhému s zákoníky pravili: Jinýmť jest pomáhal, sám sobě pomoci nemůže.
Marek 15. - 32. Kristus král Izraelský, nechažť nyní sstoupí s kříže, ať uzříme a uvěříme. A i ti, kteříž s ním ukřižováni byli, útržku mu činili.
Marek 15. - 33. A když byla hodina šestá, stala se tma po vší zemi až do hodiny deváté.
Marek 15. - 34. A v hodinu devátou zvolal Ježíš hlasem velikým, řka: Elói, Elói, lama zabachtani? jenž se vykládá: Bože můj, Bože můj, pročs mne opustil?
Marek 15. - 35. A někteří z okolo stojících, slyševše to, pravili: Hle, Eliáše volá.
Marek 15. - 36. A běžev jeden, naplnil houbu octem a vloživ na tresť, dával jemu píti, řka: Ponechte, uzříme, přijde-li Eliáš, aby jej složil.
Marek 15. - 37. Ježíš pak zvolav hlasem velikým, pustil duši.
Marek 15. - 38. A opona v chrámě roztrhla se na dvé, od vrchu až dolů.
Marek 15. - 39. Viděv pak to centurio, kterýž naproti stál, že tak volaje, vypustil duši, řekl: Jistě člověk tento Syn Boží byl.
Marek 15. - 40. Byly pak tu i ženy, zdaleka se dívajíce, mezi nimiž byla Maria Magdaléna, a Maria Jakuba menšího, a Jozesova mátě, a Salome.
Marek 15. - 41. Kteréž, když ještě byl v Galilei, chodily za ním a posluhovaly jemu, i jiné mnohé, kteréž byly s ním vstoupily do Jeruzaléma.
Marek 15. - 42. A když již byl večer, (že byl den připravování, to jest před sobotou,)
Marek 15. - 43. Přišed Jozef z Arimatie, počestná osoba úřadná, kterýž také očekával království Božího, směle všel ku Pilátovi a prosil za tělo Ježíšovo.
Marek 15. - 44. Pilát pak podivil se, již-li by umřel. A povolav centuriona, otázal se ho, dávno-li je umřel.
Marek 15. - 45. A zvěděv od centuriona, dal tělo Jozefovi.
Marek 15. - 46. A Jozef koupiv plátna, a složiv ho s kříže, obvinul v plátno, i položil do hrobu, kterýž byl vytesán z skály, a přivalil kámen ke dveřům hrobovým.
Marek 15. - 47. Ale Maria Magdaléna a Maria Jozesova dívaly se, kde by byl položen.
Marek 16. - 1. A když pominula sobota, Maria Magdaléna a Maria Jakubova a Salome nakoupily vonných věcí, aby přijdouce, pomazaly Ježíše.
Marek 16. - 2. A velmi ráno vyšedše první den po sobotě, přišly k hrobu, an již slunce vzešlo.
Marek 16. - 3. I pravily vespolek: Kdo nám odvalí kámen ode dveří hrobových?
Marek 16. - 4. (A vzhlédše, uzřely odvalený kámen.) Byl zajisté veliký velmi.
Marek 16. - 5. A všedše do hrobu, uzřely mládence, an sedí na pravici, oděného rouchem bílým. I ulekly se.
Marek 16. - 6. Kterýžto řekl jim: Nebojte se. Ježíše hledáte Nazaretského ukřižovaného. Vstalť jest, neníť ho tuto; aj, místo, kdež jej byli položili.
Marek 16. - 7. Ale jděte, povězte učedlníkům jeho i Petrovi, žeť vás předejde do Galilee. Tam jej uzříte, jakož jest pověděl vám.
Marek 16. - 8. A ony vyšedše rychle, utekly od hrobu; nebo přišel na ně strach a hrůza. A aniž komu co řekly, nebo se bály.
Marek 16. - 9. Vstav pak Ježíš z mrtvých ráno v neděli, ukázal se nejprv Mariji Magdaléně, z nížto byl vyvrhl sedm ďáblů.
Marek 16. - 10. Ona pak šedši, zvěstovala těm, kteříž s ním bývali, lkajícím a plačícím.
Marek 16. - 11. A oni slyšavše, že by živ byl a vidín od ní, nevěřili.
Marek 16. - 12. Potom pak dvěma z nich jdoucím ukázal se v jiné způsobě, když šli přes pole.
Marek 16. - 13. A ti šedše, pověděli jiným. Ani těm nevěřili.
Marek 16. - 14. Nejposléze sedícím spolu jedenácti ukázal se, a trestal nedověru jejich a tvrdost srdce, že těm, kteříž jej viděli vzkříšeného, nevěřili.
Marek 16. - 15. A řekl jim: Jdouce po všem světě, kažte evangelium všemu stvoření.
Marek 16. - 16. Kdož uvěří a pokřtí se, spasen bude; kdož pak neuvěří, budeť zatracen.
Marek 16. - 17. Znamení pak ti, kteříž uvěří, tato míti budou: Ve jménu mém ďábly budou vymítati, jazyky novými mluviti.
Marek 16. - 18. Hady bráti; a jestliže by co jedovatého pili, neuškodíť jim; na nemocné ruce vzkládati budou, a dobře se míti budou.
Marek 16. - 19. Když pak jim odmluvil Pán, vzhůru vzat jest do nebe, a sedí na pravici Boží.
Marek 16. - 20. A oni šedše, kázali všudy, a Pán jim pomáhal, a slov jejich potvrzoval činěním divů.
Lukáš 1. - 1. Poněvadž mnozí usilovali sepsati pořádně vypravování těch věcí, kteréž jsou u nás jisté,
Lukáš 1. - 2. Jakž jsou nám vydali ti, kteřížto od počátku sami viděli, a služebníci toho Slova byli,
Lukáš 1. - 3. Vidělo se i mně, kterýž jsem toho všeho pravé povědomosti došel, tobě z gruntu o tom pořádně vypsati, výborný Theofile,
Lukáš 1. - 4. Abys zvěděl jistotu těch věcí, jimž jsi vyučován.
Lukáš 1. - 5. Byl za dnů Herodesa krále Judského kněz nějaký, jménem Zachariáš, z třídy Abiášovy, a manželka jeho ze dcer Aronových, a jméno její Alžběta.
Lukáš 1. - 6. Byli pak oba spravedliví před obličejem Božím, chodíce ve všech přikázáních a spravedlnostech Páně bez úhony.
Lukáš 1. - 7. A neměli plodu, protože Alžběta byla neplodná, a oba se byli zstarali ve dnech svých.
Lukáš 1. - 8. I stalo se, když on úřad kněžský konal v pořádku třídy své před Bohem,
Lukáš 1. - 9. Že vedle obyčeje úřadu kněžského los naň přišel, aby položil zápal, vejda do chrámu Páně.
Lukáš 1. - 10. A všecko množství lidu bylo vně, modlíce se v hodinu zápalu.
Lukáš 1. - 11. Tedy ukázal se jemu anděl Páně, stoje na pravé straně oltáře zápalu.
Lukáš 1. - 12. A uzřev jej Zachariáš, zstrašil se, a bázeň připadla na něj.
Lukáš 1. - 13. I řekl jemu anděl: Neboj se, Zachariáši, neboť jest uslyšána modlitba tvá, a Alžběta manželka tvá porodí tobě syna, a nazůveš jméno jeho Jan.
Lukáš 1. - 14. Z čehož budeš míti radost a veselé, a mnozí z jeho narození budou se radovati.
Lukáš 1. - 15. Bude zajisté veliký před obličejem Páně, a vína i nápoje opojného nebudeť píti, a Duchem svatým bude naplněn hned od života matky své.
Lukáš 1. - 16. A mnohé z synů Izraelských obrátí ku Pánu Bohu jejich.
Lukáš 1. - 17. Neboť, on předejde před obličejem jeho v duchu a v moci Eliášově, aby obrátil srdce otců k synům, a nevěřící k opatrnosti spravedlivých, aby tak připravil Pánu lid hotový.
Lukáš 1. - 18. I řekl Zachariáš k andělu: Po čemž to poznám? Nebo já starý jsem, a manželka má zstarala se ve dnech svých.
Lukáš 1. - 19. Odpověděv anděl, řekl jemu: Jáť jsem Gabriel, kterýž stojím před obličejem Božím, a poslán jsem, abych mluvil s tebou, a tyto věci veselé tobě zvěstoval.
Lukáš 1. - 20. A aj, budeš němý, a nebudeš moci mluviti až do toho dne, v kterémž se tyto věci stanou, protože jsi neuvěřil řečem mým, kteréž se naplní časem svým.
Lukáš 1. - 21. Lid pak očekával Zachariáše, a divili se, že on tak prodléval v chrámě.
Lukáš 1. - 22. Vyšed pak, nemohl mluviti k nim. I srozuměli, že vidění viděl v chrámě. Nebo on návěští jim dával, a zůstal němý.
Lukáš 1. - 23. I stalo se, když se vyplnili dnové konání úřadu jeho, odšel do domu svého.
Lukáš 1. - 24. A po těch dnech počala Alžběta manželka jeho, a tajila se za pět měsíců, řkuci:
Lukáš 1. - 25. Že tak mi učinil Pán ve dnech, v nichžto vzezřel, aby odjal mé pohanění mezi lidmi.
Lukáš 1. - 26. V měsíci pak šestém poslán jest anděl Gabriel od Boha do města Galilejského, kterémuž jméno Nazarét,
Lukáš 1. - 27. Ku panně zasnoubené muži, kterémuž jméno bylo Jozef, z domu Davidova, a jméno panny Maria.
Lukáš 1. - 28. I všed k ní anděl, dí: Zdráva milosti došlá, Pán Bůh s tebou, požehnaná ty mezi ženami.
Lukáš 1. - 29. Ona pak uzřevši ho, zarmoutila se nad řečí jeho, a myslila, jaké by to bylo pozdravení.
Lukáš 1. - 30. I řekl jí anděl: Neboj se, Maria, nebo jsi nalezla milost u Boha.
Lukáš 1. - 31. A počneš v životě a porodíš syna, a nazůveš jméno jeho Ježíš.
Lukáš 1. - 32. Tenť bude veliký, a Syn Nejvyššího slouti bude, a dáť jemu Pán Bůh stolici Davida otce jeho.
Lukáš 1. - 33. A kralovati bude v domě Jákobově na věky, a království jeho nebude konce.
Lukáš 1. - 34. I řekla Maria k andělu: Kterak se to stane, poněvadž já muže nepoznávám?
Lukáš 1. - 35. A odpověděv anděl, řekl jí: Duch svatý sstoupí v tě, a moc Nejvyššího zastíní tobě; a protož, což se z tebe svatého narodí, slouti bude Syn Boží.
Lukáš 1. - 36. A aj, Alžběta, příbuzná tvá, i ona počala syna v starosti své, a tento jest jí šestý měsíc, kteráž sloula neplodná.
Lukáš 1. - 37. Neboť nebude nemožné u Boha všeliké slovo.
Lukáš 1. - 38. I řekla Maria: Aj, služebnice Páně, staniž mi se podle slova tvého. I odšel od ní anděl.
Lukáš 1. - 39. Tedy povstavši Maria v těch dnech, odešla na hory s chvátáním do města Judova.
Lukáš 1. - 40. I vešla do domu Zachariášova, a pozdravila Alžběty.
Lukáš 1. - 41. I stalo se, jakž uslyšela pozdravení Marie Alžběta, zplésalo nemluvňátko v životě jejím, a naplněna jest Duchem svatým Alžběta.
Lukáš 1. - 42. I zvolala hlasem velikým a řekla: Požehnaná ty mezi ženami, a požehnaný plod života tvého.
Lukáš 1. - 43. A odkud mi to, aby přišla matka Pána mého ke mně?
Lukáš 1. - 44. Nebo aj, jakž se stal hlas pozdravení tvého v uších mých, zplésalo radostně nemluvňátko v životě mém.
Lukáš 1. - 45. A blahoslavená, kteráž uvěřila, neboť dokonány budou ty věci, kteréž jsou povědíny jí ode Pána.
Lukáš 1. - 46. Tedy řekla Maria: Velebí duše má Hospodina,
Lukáš 1. - 47. A veselí se duch můj v Bohu, Spasiteli mém,
Lukáš 1. - 48. Že jest vzezřel na ponížení služebnice své; neb aj, od této chvíle blahoslaviti mne budou všickni národové.
Lukáš 1. - 49. Neboť mi učinil veliké věci ten, jenž mocný jest, a svaté jméno jeho,
Lukáš 1. - 50. A jehož milosrdenství od pokolení až do pokolení bojícím se jeho.
Lukáš 1. - 51. Dokázal moci ramenem svým, rozptýlil pyšné myšlením srdce jejich.
Lukáš 1. - 52. Sházel mocné s stolic, a povýšil ponížených.
Lukáš 1. - 53. Lačné nakrmil dobrými věcmi, a bohaté pustil prázdné.
Lukáš 1. - 54. Přijal Izraele, služebníka svého, pamětliv jsa na milosrdenství své
Lukáš 1. - 55. (Jakož mluvil k otcům našim, k Abrahamovi a semeni jeho) na věky.
Lukáš 1. - 56. I zůstala Maria s ní asi za tři měsíce, a potom navrátila se do domu svého.
Lukáš 1. - 57. Alžbětě pak naplnil se čas, aby porodila; i porodila syna.
Lukáš 1. - 58. A uslyšeli sousedé a přátelé její, že Hospodin veliké učinil s ní milosrdenství své, i radovali se spolu s ní.
Lukáš 1. - 59. Stalo se pak v den osmý, přišli obřezovati dítěte, a nazývali jej jménem otce jeho Zachariášem.
Lukáš 1. - 60. Ale odpověděvši matka jeho, řekla: Nikoli, ale slouti bude Jan.
Lukáš 1. - 61. I řekli k ní: Však nižádného není v rodu tvém, kterýž by sloul jménem tím.
Lukáš 1. - 62. I dávali návěští otci jeho, jak by ho chtěl nazývati.
Lukáš 1. - 63. A on požádav deštičky, napsal řka: Jan jest jméno jeho. I divili se všickni.
Lukáš 1. - 64. A ihned otevřela se ústa jeho a jazyk jeho, i mluvil, velebě Boha.
Lukáš 1. - 65. Tedy přišla bázeň na všecky sousedy jejich, a po všech horách Judských rozhlásána jsou všecka ta slova.
Lukáš 1. - 66. A všickni, kteříž o tom slyšeli, skládali to v srdci svém, řkouce: I kteraké dítě toto bude? A ruka Páně byla s ním.
Lukáš 1. - 67. Zachariáš pak otec jeho naplněn jest Duchem svatým, a prorokoval řka:
Lukáš 1. - 68. Požehnaný Pán Bůh Izraelský, že jest navštívil, a učinil vykoupení lidu svému,
Lukáš 1. - 69. A vyzdvihl nám roh spasení v domu Davida, služebníka svého,
Lukáš 1. - 70. Jakož mluvil skrze ústa proroků svých svatých, kteříž byli od věků,
Lukáš 1. - 71. O vysvobození z nepřátel našich, a z ruky všech, kteříž nás nenáviděli,
Lukáš 1. - 72. Aby učinil milosrdenství s otci našimi, a rozpomenul se na smlouvu svou svatou,
Lukáš 1. - 73. Na přísahu, kterouž jest přisáhl Abrahamovi, otci našemu, že jistě nám to dá,
Lukáš 1. - 74. Abychom bez strachu, z ruky nepřátel našich jsouce vysvobozeni, sloužili jemu,
Lukáš 1. - 75. V svatosti a v spravedlnosti před obličejem jeho, po všecky dny života našeho.
Lukáš 1. - 76. Ty pak, dítě, prorokem Nejvyššího slouti budeš, nebo předejdeš před tváří Páně připravovati cesty jeho,
Lukáš 1. - 77. Aby bylo dáno umění spasitelné lidu jeho na odpuštění hříchů jejich,
Lukáš 1. - 78. Skrze srdečné milosrdenství Boha našeho, v němžto navštívil nás, vyšed z výsosti,
Lukáš 1. - 79. Aby se ukázal sedícím v temnostech a v stínu smrti, k spravení noh našich na cestu pokoje.
Lukáš 1. - 80. Dítě pak rostlo a posilovalo se v duchu, a bylo na poušti až do dne zjevení svého lidu Izraelskému.
Lukáš 2. - 1. I stalo se v těch dnech, vyšlo jest vyrčení od císaře Augusta, aby byl popsán všecken svět.
Lukáš 2. - 2. (To popsání nejprve stalo se, když vladařem Syrským byl Cyrenius.)
Lukáš 2. - 3. I šli všickni, aby zapsáni byli, jeden každý do svého města.
Lukáš 2. - 4. Vstoupil pak i Jozef od Galilee z města Nazarétu do Judstva, do města Davidova, kteréž slove Betlém, (protože byl z domu a z čeledi Davidovy,)
Lukáš 2. - 5. Aby zapsán byl s Marijí, zasnoubenou sobě manželkou, těhotnou.
Lukáš 2. - 6. I stalo se, když tam byli, naplnili se dnové Marie, aby porodila.
Lukáš 2. - 7. I porodila Syna svého prvorozeného, a plénkami ho obvinula, a položila jej v jeslech, neb neměli jinde místa v hospodě.
Lukáš 2. - 8. A pastýři byli v krajině té, ponocujíce a stráž noční držíce nad svým stádem.
Lukáš 2. - 9. A aj, anděl Páně postavil se podle nich, a sláva Páně osvítila je. I báli se bázní velikou.
Lukáš 2. - 10. Tedy řekl jim anděl: Nebojtež se; nebo aj, zvěstuji vám radost velikou, kteráž bude všemu lidu.
Lukáš 2. - 11. Nebo narodil se vám dnes Spasitel, jenž jest Kristus Pán, v městě Davidově.
Lukáš 2. - 12. A toto vám bude za znamení: Naleznete nemluvňátko plénkami obvinuté, a ležící v jeslech.
Lukáš 2. - 13. A hned s andělem zjevilo se množství rytířstva nebeského, chválících Boha a řkoucích:
Lukáš 2. - 14. Sláva na výsostech Bohu, a na zemi pokoj, lidem dobrá vůle.
Lukáš 2. - 15. I stalo se, jakž odešli od nich andělé do nebe, že ti lidé, totiž pastýři, řekli vespolek: Pojďme až do Betléma a vizme tu věc, jenž se stala, o níž Pán oznámil nám.
Lukáš 2. - 16. I přišli, chvátajíce, a nalezli Mariji a Jozefa, a nemluvňátko ležící v jeslech.
Lukáš 2. - 17. A viděvše, rozhlašovali to, což jim povědíno bylo o tom dítěti.
Lukáš 2. - 18. I divili se všickni, kteříž slyšeli o tom, což bylo mluveno od pastýřů k nim.
Lukáš 2. - 19. Ale Maria zachovávala všecka slova tato, skládajici je v srdci svém.
Lukáš 2. - 20. I navrátili se pastýři, velebíce a chválíce Boha ze všeho, což slyšeli a viděli, tak jakž bylo povědíno jim.
Lukáš 2. - 21. A když se naplnilo dní osm, aby obřezáno bylo dítě, nazváno jest jméno jeho Ježíš, kterýmž bylo nazváno od anděla, prve než se v životě počalo.
Lukáš 2. - 22. A když se naplnili dnové očišťování Marie podle Zákona Mojžíšova, přinesli jej do Jeruzaléma, aby ho postavili přede Pánem,
Lukáš 2. - 23. (Jakož psáno jest v Zákoně Páně, že každý pacholík, otvíraje život, svatý Pánu slouti bude,)
Lukáš 2. - 24. A aby dali obět, jakož povědíno jest v Zákoně Páně, dvě hrdličky anebo dvé holoubátek.
Lukáš 2. - 25. A aj, člověk jeden byl v Jeruzalémě, jemuž jméno Simeon. A člověk ten byl spravedlivý a nábožný, očekávající potěšení Izraelského, a Duch svatý byl v něm.
Lukáš 2. - 26. A bylo jemu zjeveno od Ducha svatého, že neuzří smrti, až by prve uzřel Krista Páně.
Lukáš 2. - 27. Ten přišel, ponuknut jsa od Ducha Páně, do chrámu. A když uvodili dítě Ježíše rodičové, aby učinili podle obyčeje Zákona za něj,
Lukáš 2. - 28. Tedy on vzal jej na lokty své, i chválil Boha a řekl:
Lukáš 2. - 29. Nyní propouštíš služebníka svého, Pane, podle slova svého v pokoji.
Lukáš 2. - 30. Neboť jsou viděly oči mé spasení tvé,
Lukáš 2. - 31. Kteréž jsi připravil před obličejem všech lidí,
Lukáš 2. - 32. Světlo k zjevení národům a slávu lidu tvého Izraelského.
Lukáš 2. - 33. Otec pak a matka jeho divili se těm věcem, kteréž praveny byly o něm.
Lukáš 2. - 34. I požehnal jim Simeon, a řekl k Mariji, matce jeho: Aj, položen jest tento ku pádu a ku povstání mnohým v Izraeli, a na znamení, kterémužto bude odpíráno,
Lukáš 2. - 35. (A tvou vlastní duši pronikne meč,) aby zjevena byla z mnohých srdcí myšlení.
Lukáš 2. - 36. Byla také Anna prorokyně, dcera Fanuelova z pokolení Aser. Ta se byla zstarala ve dnech mnohých, a živa byla s mužem svým sedm let od panenství svého.
Lukáš 2. - 37. A ta vdova byla, mající let okolo osmdesáti a čtyř, kteráž nevycházela z chrámu, posty a modlitbami sloužeci Bohu dnem i nocí.
Lukáš 2. - 38. A ta v touž hodinu přišedši, chválila Pána, a mluvila o něm všechněm, kteříž čekali vykoupení v Jeruzalémě.
Lukáš 2. - 39. Oni pak, jakž vykonali všecko podle Zákona Páně, vrátili se do Galilee, do města svého Nazaréta.
Lukáš 2. - 40. Dítě pak rostlo a posilovalo se v duchu, plné moudrosti, a milost Boží byla v něm.
Lukáš 2. - 41. I chodívali rodičové jeho každého roku do Jeruzaléma na den slavný velikonoční.
Lukáš 2. - 42. A když byl ve dvanácti letech, a oni vstupovali do Jeruzaléma, podle obyčeje toho dne svátečního,
Lukáš 2. - 43. A když vykonali dni, a již se navracovali, zůstalo dítě Ježíš v Jeruzalémě, a nevěděli o tom Jozef a matka jeho.
Lukáš 2. - 44. Domnívajíce se pak o něm, že by byl v zástupu, ušli den cesty. I hledali ho mezi příbuznými a známými.
Lukáš 2. - 45. A nenalezše jeho, navrátili se do Jeruzaléma, hledajíce ho.
Lukáš 2. - 46. I stalo se po třech dnech, že nalezli jej v chrámě, an sedí mezi doktory, poslouchaje jich a otazuje se jich.
Lukáš 2. - 47. A děsili se všickni, kteříž jej slyšeli, nad rozumností a odpovědmi jeho.
Lukáš 2. - 48. A uzřevše ho, ulekli se. I řekla matka jeho k němu: Synu, proč jsi nám tak učinil? Aj, otec tvůj a já s bolestí hledali jsme tebe.
Lukáš 2. - 49. I řekl k nim: Co jest, že jste mne hledali? Zdaliž jste nevěděli, že v těch věcech, kteréž jsou Otce mého, musím já býti?
Lukáš 2. - 50. Ale oni nesrozuměli těm slovům, kteráž k nim mluvil.
Lukáš 2. - 51. I šel s nimi, a přišel do Nazarétu, a byl poddán jim. Matka pak jeho zachovávala všecka slova ta v srdci svém.
Lukáš 2. - 52. A Ježíš prospíval moudrostí, a věkem, a milostí, u Boha i u lidí.
Lukáš 3. - 1. Léta pak patnáctého císařství Tiberia císaře, když Pontský Pilát spravoval Judstvo, a Herodes byl čtvrtákem v Galilei, Filip pak bratr jeho byl čtvrtákem Iturejské a Trachonitidské krajiny, a Lyzaniáš čtvrtákem Abilinským,
Lukáš 3. - 2. Za nejvyššího kněze Annáše a Kaifáše, stalo se slovo Páně nad Janem synem Zachariášovým na poušti.
Lukáš 3. - 3. I chodil po vší krajině ležící při Jordánu a kázal křest pokání na odpuštění hříchů,
Lukáš 3. - 4. Jakož psáno jest v knihách proroctví Izaiáše proroka, řkoucího: Hlas volajícího na poušti: Připravujte cestu Páně, přímé čiňte stezky jeho.
Lukáš 3. - 5. Každé údolí bude vyplněno, a každá hora a pahrbek bude ponížen; i budou křivé věci spraveny a ostré cesty budou hladké.
Lukáš 3. - 6. A uzříť všeliké tělo spasení Boží.
Lukáš 3. - 7. Pravil pak k zástupům vycházejícím, aby se křtili od něho: Plemeno ještěrčí, kdo je vám ukázal, abyste utekli před budoucím hněvem?
Lukáš 3. - 8. Protož čiňte ovoce hodné pokání, a neříkejtež u sebe: Otce máme Abrahama. Neboť pravím vám, žeť jest mocen Bůh z kamení tohoto vzbuditi syny Abrahamovi.
Lukáš 3. - 9. A jižť jest i sekera k kořenu stromů přiložena. Protož každý strom, jenž nenese ovoce dobrého, vyťat a na oheň uvržen bude.
Lukáš 3. - 10. I tázali se ho zástupové, řkouce: Což tedy činiti budeme?
Lukáš 3. - 11. A on odpovídaje, pravil jim: Kdo má dvě sukně, dej jednu nemajícímu, a kdo má pokrmy, tolikéž učiň.
Lukáš 3. - 12. Přišli pak i celní křtíti se, i řekli jemu: Mistře, co budeme činiti?
Lukáš 3. - 13. A on řekl k nim: Nic více nevybírejte než to, což jest ustaveno.
Lukáš 3. - 14. I tázali se ho také i žoldnéři, řkouce: A my což činiti budeme? I řekl jim: Nižádného neutiskujte, ani podvodně čiňte, a dosti mějte na svých žoldích.
Lukáš 3. - 15. A když pak lid očekával, a myslili všickni v srdcích svých o Janovi, nebyl-li by snad on Kristus,
Lukáš 3. - 16. Odpověděl Jan všechněm, a řka: Jáť zajisté křtím vás vodou, ale jdeť silnější nežli já, kteréhožto nejsem hoden rozvázati řeménka u obuvi jeho. Tenť vás křtíti bude Duchem svatým a ohněm.
Lukáš 3. - 17. Jehožto věječka v ruce jeho, a vyčistíť humno své, a shromáždí pšenici do obilnice své, ale plevy páliti bude ohněm neuhasitelným.
Lukáš 3. - 18. A tak mnohé jiné věci, napomínaje, zvěstoval lidu.
Lukáš 3. - 19. Herodes pak čtvrták, když od něho byl trestán pro Herodiadu manželku Filipa bratra svého, i ze všech zlých věcí, kteréž činil Herodes,
Lukáš 3. - 20. Přidal i toto nade všecko, že jest vsadil Jana do žaláře.
Lukáš 3. - 21. I stalo se, když se křtil všecken lid, a když se pokřtil i Ježíš, a modlil se, že otevřelo se nebe,
Lukáš 3. - 22. A sstoupil Duch svatý v tělesné způsobě jako holubice na něj, a stal se hlas s nebe, řkoucí: Ty jsi Syn můj milý, v toběť mi se zalíbilo.
Lukáš 3. - 23. Ježíš pak počínal býti jako ve třidcíti letech, jakž domnín byl syn Jozefův, kterýž byl syn Heli,
Lukáš 3. - 24. Kterýž byl Matatův, kterýž byl Léví, kterýž byl Melchův, kterýž byl Jannův, kterýž byl Jozefův,
Lukáš 3. - 25. Kterýž byl Matatiášův, kterýž byl Amosův, kterýž byl Naum, kterýž byl Esli, kterýž byl Nagge,
Lukáš 3. - 26. Kterýž byl Mahatův, kterýž byl Matatiášův, kterýž byl Semei, kterýž byl Jozefův, kterýž byl Judův,
Lukáš 3. - 27. Kterýž byl Johannův, kterýž byl Resův, kterýž byl Zorobábelův, kterýž byl Salatielův, kterýž byl Neriův,
Lukáš 3. - 28. Kterýž byl Melchiův, kterýž byl Addiův, kterýž byl Kozamův, kterýž byl Elmódamův, kterýž byl Erův,
Lukáš 3. - 29. Kterýž byl Józův, kterýž byl Eliezerův, kterýž byl Jórimův, kterýž byl Matatův, kterýž byl Léví,
Lukáš 3. - 30. Kterýž byl Simeonův, kterýž byl Judův, kterýž byl Jozefův, kterýž byl Jónamův, kterýž byl Eliachimův,
Lukáš 3. - 31. Kterýž byl Meleův, kterýž byl Ménamův, kterýž byl Matatanův, kterýž byl Nátanův, kterýž byl Davidův,
Lukáš 3. - 32. Kterýž byl Jesse, kterýž byl Obédův, kterýž byl Bózův, kterýž byl Salmonův, kterýž byl Názonův,
Lukáš 3. - 33. Kterýž byl Aminadabův, kterýž byl Aramův, kterýž byl Ezromův, kterýž byl Fáresův, kterýž byl Judův, kterýž byl Jákobův,
Lukáš 3. - 34. Kterýž byl Izákův, kterýž byl Abrahamův, kterýž byl Táre, kterýž byl Náchorův,
Lukáš 3. - 35. Kterýž byl Sáruchův, kterýž byl Ragaův, kterýž byl Fálekův, kterýž byl Heberův, kterýž byl Sále,
Lukáš 3. - 36. Kterýž byl Kainanův, kterýž byl Arfaxadův, kterýž byl Semův, kterýž byl Noé, kterýž byl Lámechův,
Lukáš 3. - 37. Kterýž byl Matuzalémův, kterýž byl Enochův, kterýž byl Járedův, kterýž byl Malalehelův, kterýž byl Kainanův,
Lukáš 3. - 38. Kterýž byl Enosův, kterýž byl Setův, kterýž byl Adamův, kterýž byl Boží.
Lukáš 4. - 1. Ježíš pak, pln jsa Ducha svatého, vrátil se od Jordánu, a puzen jest v Duchu na poušť.
Lukáš 4. - 2. A za čtyřidceti dní pokoušín byl od ďábla, a nic nejedl v těch dnech. A když se skonali dnové ti, potom zlačněl.
Lukáš 4. - 3. I řekl jemu ďábel: Jestliže jsi Syn Boží, rci kamenu tomuto, ať jest chléb.
Lukáš 4. - 4. I odpověděl jemu Ježíš: Psánoť jest: Že ne samým chlebem živ bude člověk, ale každým slovem Božím.
Lukáš 4. - 5. I vedl jej ďábel na horu vysokou, a ukázal mu všecka království okršlku země pojednou.
Lukáš 4. - 6. A řekl jemu ďábel: Toběť dám tuto všecku moc i slávu těchto království, nebo mně dána jest, a komuž bych koli chtěl, dám ji.
Lukáš 4. - 7. Protož ty pokloníš-li se přede mnou, budeť všecko tvé.
Lukáš 4. - 8. I odpověděv Ježíš, řekl jemu: Jdi pryč ode mne, satanáši; neboť psáno jest: Pánu Bohu svému budeš se klaněti a jemu samému sloužiti.
Lukáš 4. - 9. Tedy vedl jej do Jeruzaléma, a postavil ho na vrchu chrámu, a řekl mu: Jsi-li Syn Boží, pusť se odtud dolů.
Lukáš 4. - 10. Nebo psáno jest: Že andělům svým přikáže o tobě, aby tě ostříhali,
Lukáš 4. - 11. A že tě na ruce uchopí, abys neurazil o kámen nohy své.
Lukáš 4. - 12. A odpovídaje, dí mu Ježíš: Povědínoť jest: Nebudeš pokoušeti Pána Boha svého.
Lukáš 4. - 13. A dokonav všecka pokušení ďábel, odšel od něho až do času.
Lukáš 4. - 14. I navrátil se Ježíš v moci Ducha do Galilee, a vyšla pověst o něm po vší té okolní krajině.
Lukáš 4. - 15. A on učil v školách jejich, a slaven byl ode všech.
Lukáš 4. - 16. I přišel do Nazaréta, kdež byl vychován, a všel podle obyčeje svého v den sobotní do školy. I vstal, aby četl.
Lukáš 4. - 17. I dána jemu kniha Izaiáše proroka. A otevřev knihu, nalezl místo, kdež bylo napsáno:
Lukáš 4. - 18. Duch Páně nade mnou, protože pomazal mne, kázati evangelium chudým poslal mne, a uzdravovati zkroušené srdcem, zvěstovati jatým propuštění a slepým vidění, a propustiti soužené v svobodu,
Lukáš 4. - 19. A zvěstovati léto Páně vzácné.
Lukáš 4. - 20. A zavřev knihu a vrátiv služebníku, posadil se. A všech v škole oči byly obráceny naň.
Lukáš 4. - 21. I počal mluviti k nim: Že dnes naplnilo se písmo toto v uších vašich.
Lukáš 4. - 22. A všickni jemu posvědčovali, a divili se libým slovům, pocházejícím z úst jeho, a pravili: Zdaliž tento není syn Jozefův?
Lukáš 4. - 23. I dí k nim: Zajisté díte mi toto podobenství: Lékaři, uzdrav se sám. Které věci slyšeli jsme, žes činil v Kafarnaum, učiň také i zde v své vlasti.
Lukáš 4. - 24. I řekl jim: Amen pravím vám, žeť žádný prorok není vzácen v vlasti své.
Lukáš 4. - 25. Ale v pravdě pravím vám, že mnoho vdov bylo za dnů Eliáše v lidu Izraelském, kdyžto zavříno bylo nebe za tři léta a za šest měsíců, takže byl hlad veliký po vší zemi,
Lukáš 4. - 26. Však Eliáš k nižádné z nich není poslán, než toliko do Sarepty Sidonské k ženě vdově.
Lukáš 4. - 27. A mnoho malomocných bylo v lidu Izraelském za Elizea proroka, a žádný z nich není očištěn, než Náman Syrský.
Lukáš 4. - 28. I naplněni jsou všickni v škole hněvem, slyšíce to.
Lukáš 4. - 29. A povstavše, vyvedli jej ven z města, a vedli ho až na vrch hory, na nížto město jejich bylo vzděláno, aby jej dolů sstrčili.
Lukáš 4. - 30. Ale on bera se prostředkem jich, ušel.
Lukáš 4. - 31. I sstoupil do Kafarnaum, města Galilejského, a tu učil je ve dny sobotní.
Lukáš 4. - 32. I divili se velmi učení jeho, nebo mocná byla řeč jeho.
Lukáš 4. - 33. Byl pak tu v škole člověk jeden, mající ducha ďábelství nečistého. I zvolal hlasem velikým,
Lukáš 4. - 34. Řka: Ach, což jest tobě do nás, Ježíši Nazaretský? Přišel jsi zatratiti nás? Znám tě, kdo jsi, že jsi ten svatý Boží.
Lukáš 4. - 35. I přimluvil jemu Ježíš, řka: Umlkniž a vyjdi od něho. A povrha jej ďábel mezi ně, vyšel od něho, a nic mu neuškodil.
Lukáš 4. - 36. I přišel strach na všecky, a rozmlouvali vespolek, řkouce: Jaké jest toto slovo, že v moci a síle přikazuje nečistým duchům, a vycházejí?
Lukáš 4. - 37. I rozcházela se o něm pověst po všem okolí té krajiny.
Lukáš 4. - 38. Vstav pak Ježíš ze školy, všel do domu Šimonova. Svegruše pak Šimonova trápena byla těžkou zimnicí. I prosili ho za ni.
Lukáš 4. - 39. Tedy stoje nad ní, přimluvil zimnici, i přestala jí. A ona hned vstavši, posluhovala jim.
Lukáš 4. - 40. Při západu pak slunce všickni, kteříž měli nemocné rozličnými neduhy, vodili je k němu, a on na jednoho každého z nich ruce vzkládav, uzdravoval je.
Lukáš 4. - 41. Od mnohých také ďábelství vycházela, křičící a říkající: Ty jsi Kristus, Syn Boží. Ale on přimlouvaje, nedopouštěl jim mluviti; nebo věděli, že jest on Kristus.
Lukáš 4. - 42. A jakž byl den, vyšed, bral se na pusté místo. I hledali ho zástupové, a přišli až k němu, a zdržovali ho, aby neodcházel od nich.
Lukáš 4. - 43. On pak řekl jim: I jinýmť městům musím zvěstovati království Boží; nebo na to poslán jsem.
Lukáš 4. - 44. I kázal v školách Galilejských.
Lukáš 5. - 1. Stalo se pak, když se zástup na něj valil, aby slyšeli slovo Boží, že on stál podle jezera Genezaretského.
Lukáš 5. - 2. I uzřel dvě lodí, any stojí u jezera, rybáři pak sstoupivše z nich, vypírali síti.
Lukáš 5. - 3. I vstoupiv na jednu z těch lodí, kteráž byla Šimonova, prosil ho, aby od země odvezl maličko. A posadiv se, učil z lodí zástupy.
Lukáš 5. - 4. A když přestal mluviti, dí k Šimonovi: Vez na hlubinu, a rozestřete síti své k lovení ryb.
Lukáš 5. - 5. I odpověděv Šimon, řekl jemu: Mistře, přes celou noc pracovavše, nic jsme nepopadli, ale k slovu tvému rozestru sít.
Lukáš 5. - 6. A když to učinili, zahrnuli množství veliké ryb, takže se trhala sít jejich.
Lukáš 5. - 7. I ponukli tovaryšů, kteříž byli na druhé lodí, aby přišli a pomohli jim. I přišli a naplnili obě lodí, takže se téměř pohřižovaly.
Lukáš 5. - 8. To uzřev Šimon Petr, padl k nohám Ježíšovým, řka: Odejdi ode mne, Pane, neboť jsem člověk hříšný.
Lukáš 5. - 9. Hrůza zajisté byla jej obklíčila, i všecky, kteříž s ním byli, nad tím lovením ryb, kteréž byli popadli,
Lukáš 5. - 10. A též Jakuba a Jana, syny Zebedeovy, kteříž byli tovaryši Šimonovi. I dí Šimonovi Ježíš: Nebojž se. Již od tohoto času lidi živé budeš loviti.
Lukáš 5. - 11. A přivezše k břehu lodí, a všecko opustivše, šli za ním.
Lukáš 5. - 12. I stalo se, když byl v jednom městě, a aj, byl tam muž plný malomocenství. A uzřev Ježíše, padl na tvář, a prosil ho, řka: Pane, kdybys chtěl, můžeš mne očistiti.
Lukáš 5. - 13. I vztáh Ježíš ruku, dotekl se ho, řka: Chci, buď čist. A hned odešlo od něho malomocenství.
Lukáš 5. - 14. I přikázal jemu, aby žádnému nepravil, ale řekl mu: Odejda, ukaž se knězi, a obětuj za očištění své, jakož přikázal Mojžíš, na svědectví jim.
Lukáš 5. - 15. Tedy rozhlašovala se více řeč o něm, a scházeli se zástupové mnozí, aby jej slyšeli, a uzdravováni byli od něho v svých nemocech.
Lukáš 5. - 16. On pak odcházel na pouště, a modlil se.
Lukáš 5. - 17. I stalo se v jeden den, že on seděl uče, a seděli také tu i farizeové a Zákona učitelé, kteříž se byli sešli z každého městečka Galilejského a Judského i z Jeruzaléma, a moc Páně přítomná byla k uzdravování jich.
Lukáš 5. - 18. A aj, muži nesli na loži člověka, kterýž byl šlakem poražený, i hledali vnésti ho a položiti před něj.
Lukáš 5. - 19. A nenalezše, kterou by jej stranou vnesli pro zástup, vstoupili na dům, a skrze podlahu spustili jej s ložem uprostřed před Ježíše.
Lukáš 5. - 20. Kterýžto viděv víru jejich, řekl mu: Člověče, odpuštěniť jsou tobě hříchové tvoji.
Lukáš 5. - 21. Tedy počali přemyšlovati zákoníci a farizeové, řkouce: Kdo jest tento, jenž mluví rouhání? Kdo může odpustiti hříchy, jediné sám Bůh?
Lukáš 5. - 22. Poznav pak Ježíš myšlení jejich, odpovídaje, řekl k nim: Co tak utrhavě přemyšlujete v srdcích vašich?
Lukáš 5. - 23. Co jest snáze říci: Odpouštějí se tobě hříchové tvoji, čili říci: Vstaň a choď?
Lukáš 5. - 24. Ale abyste věděli, že Syn člověka má moc na zemi odpouštěti hříchy, (řekl dnou zlámanému:) Toběť pravím: Vstaň, a vezma lože své, jdi do domu svého.
Lukáš 5. - 25. A on hned vstav před nimi, vzal lože, na němž ležel, i odšel do domu svého, velebě Boha.
Lukáš 5. - 26. I užasli se všickni, i velebili Boha, a naplněni jsou bázní, řkouce: Že jsme viděli dnes divné věci.
Lukáš 5. - 27. A potom vyšel Ježíš a uzřel celného, jménem Léví, sedícího na cle. I řekl jemu: Pojď za mnou.
Lukáš 5. - 28. A on opustiv všecko, vstav, šel za ním.
Lukáš 5. - 29. I učinil jemu hody veliké Léví v domu svém, a byl tu zástup veliký publikánů i jiných, kteříž s ním stolili.
Lukáš 5. - 30. Tedy reptali zákoníci a farizeové, řkouce učedlníkům jeho: Proč s publikány a hříšníky jíte a pijete?
Lukáš 5. - 31. I odpověděv Ježíš, řekl k nim: Nepotřebujíť zdraví lékaře, ale nemocní.
Lukáš 5. - 32. Nepřišelť jsem volati spravedlivých, ale hříšných ku pokání.
Lukáš 5. - 33. A oni řekli jemu: Proč učedlníci Janovi postí se často a modlí se, též podobně i farizejští, tvoji pak jedí a pijí?
Lukáš 5. - 34. On pak řekl k nim: Zdali můžete synům ženicha, dokudž s nimi jest ženich, kázati se postiti?
Lukáš 5. - 35. Ale přijdouť dnové, a když odjat bude od nich ženich, tehdážť se budou postiti v těch dnech.
Lukáš 5. - 36. Pravil pak i podobenství k nim: Že žádný záplaty roucha nového nepřišívá k rouchu vetchému; sic jinak i nové roztrhuje, a vetchému nepřísluší záplata z nového.
Lukáš 5. - 37. A žádný nevlévá vína nového do nádob starých; sic jinak víno nové rozpučí nádoby, a samo vyteče, a nádoby se pokazí.
Lukáš 5. - 38. Ale víno nové v nádoby nové má lito býti, a obé bude zachováno.
Lukáš 5. - 39. A aniž kdo, když pije staré, hned chce nového, ale díť: Staré lepší jest.
Lukáš 6. - 1. I stalo se v druhou sobotu, že šel Ježíš skrze obilí. I trhali učedlníci jeho klasy, a rukama vymínajíce, jedli.
Lukáš 6. - 2. Tehdy někteří z farizeů řekli jim: Proč to činíte, čehož nesluší činiti v svátky?
Lukáš 6. - 3. I odpověděv Ježíš, řekl jim: Což jste ani toho nečtli, co jest učinil David, když lačněl, on i ti, kteříž s ním byli?
Lukáš 6. - 4. Kterak všel do domu Božího, a chleby posvátné vzal a jedl, a dal i těm, kteříž s ním byli, jichžto nenáleží jísti než toliko samým kněžím?
Lukáš 6. - 5. I řekl jim: Že jest Syn člověka pánem také i dne svátečního.
Lukáš 6. - 6. Stalo se pak i v jiný den sváteční, že všel do školy Ježíš, a učil. A byl tu člověk, jehož pravá ruka byla uschlá.
Lukáš 6. - 7. I šetřili ho zákoníci a farizeové, bude-li v sobotu uzdravovati, aby nalezli, čím by jej obžalovali.
Lukáš 6. - 8. Ale on znal přemyšlování jich. I dí člověku, kterýž měl ruku uschlou: Vstaň, a stůj v prostředku. A on vstav, i stál.
Lukáš 6. - 9. Tedy řekl k nim Ježíš: Otíži se vás na jednu věc: Sluší-li v sobotu dobře činiti? duši zachovati, čili zatratiti?
Lukáš 6. - 10. A pohleděv na ně na všecky vůkol, dí člověku: Vztáhni ruku svou. A on učinil tak. I navrácena jest k zdraví ruka jeho a byla jako druhá.
Lukáš 6. - 11. Oni pak naplněni jsou hněvivou nemoudrostí, a rozmlouvali mezi sebou, co by učiniti měli Ježíšovi.
Lukáš 6. - 12. I stalo se v těch dnech, vyšel Ježíš na horu k modlení. I byl tam přes noc na modlitbě Boží.
Lukáš 6. - 13. A když byl den, povolal učedlníků svých, a vyvolil z nich dvanácte, kteréž i apoštoly nazval.
Lukáš 6. - 14. (Šimona, kterémuž také dal jméno Petr, a Ondřeje bratra jeho, Jakuba a Jana, Filipa a Bartoloměje,
Lukáš 6. - 15. Matouše a Tomáše, Jakuba syna Alfeova, a Šimona, kterýž slove Zelótes,
Lukáš 6. - 16. Judu bratra Jakubova, a Jidáše Iškariotského, kterýž pak byl zrádce.)
Lukáš 6. - 17. I sstoupiv s nimi s hory, stál na místě polním, a zástup učedlníků jeho, a množství veliké lidu ze všeho Judstva i z Jeruzaléma, i z Týru i z Sidonu, jenž při moři jsou, kteříž byli přišli, aby jej slyšeli a uzdraveni byli od neduhů svých,
Lukáš 6. - 18. I kteříž trápeni byli od duchů nečistých. A byli uzdravováni.
Lukáš 6. - 19. A všecken zástup hledal se ho dotknouti; nebo moc z něho vycházela, a uzdravovala všecky.
Lukáš 6. - 20. A on pozdvih očí svých na učedlníky, pravil: Blahoslavení chudí, nebo vaše jest království Boží.
Lukáš 6. - 21. Blahoslavení, kteříž nyní lačníte, nebo nasyceni budete. Blahoslavení, kteříž nyní plačete, nebo smáti se budete.
Lukáš 6. - 22. Blahoslavení budete, když vás nenáviděti budou lidé, a když vás vyobcují, a haněti budou, a vyvrhou jméno vaše jakožto zlé, pro Syna člověka.
Lukáš 6. - 23. Radujte se v ten den a veselte se, nebo aj, odplata vaše mnohá jest v nebesích. Takť jsou zajisté činívali prorokům otcové jejich.
Lukáš 6. - 24. Ale běda vám bohatým, nebo vy již máte potěšení své.
Lukáš 6. - 25. Běda vám, kteříž jste nasyceni, nebo lačněti budete. Běda vám, kteříž se nyní smějete, nebo kvíliti a plakati budete.
Lukáš 6. - 26. Běda vám, když by dobře o vás mluvili všickni lidé; nebo tak jsou činívali falešným prorokům otcové jejich.
Lukáš 6. - 27. Ale vámť pravím, kteříž slyšíte: Milujte nepřátely vaše, dobře čiňte těm, kteříž vás nenávidí,
Lukáš 6. - 28. Dobrořečte těm, kteříž vás proklínají, a modlte se za ty, kteříž vám bezpráví činí.
Lukáš 6. - 29. A udeřil-li by tebe kdo v líce jedno, nasaď mu i druhého, a tomu, kterýž tobě odjímá plášť, také i sukně nebraň.
Lukáš 6. - 30. Každému pak prosícímu tebe dej, a od toho, jenž béře tvé věci, zase nežádej.
Lukáš 6. - 31. A jakž chcete, aby vám lidé činili, i vy jim též podobně čiňte.
Lukáš 6. - 32. Nebo jestliže milujete ty, kteříž vás milují, jakou míti budete milost? Nebo i hříšníci milují ty, od nichž milováni bývají.
Lukáš 6. - 33. A budete-li dobře činiti těm, kteříž vám dobře činí, jakou máte milost? Však i hříšníci totéž činí.
Lukáš 6. - 34. A budete-li půjčovati těm, od kterýchž se nadějete zase vzíti, jakou máte milost? Však i hříšníci hříšníkům půjčují, aby tolikéž zase vzali.
Lukáš 6. - 35. Protož milujte nepřátely vaše, a dobře čiňte, a půjčujte, nic se odtud nenadějíce, a budeť odplata vaše mnohá, a budete synové Nejvyššího. Nebo on dobrotivý jest i k nevděčným a zlým.
Lukáš 6. - 36. Protož buďte milosrdní, jako i Otec váš milosrdný jest.
Lukáš 6. - 37. Nesuďte, a nebudete souzeni. Nepotupujte, a nebudete potupeni. Odpouštějte, a budeť vám odpuštěno.
Lukáš 6. - 38. Dávejte, a budeť vám dáno. Míru dobrou, natlačenou, a natřesenou, a osutou dadíť v lůno vaše; touž zajisté měrou, kterouž měříte, bude vám odměřeno.
Lukáš 6. - 39. Pověděl jim také i podobenství: Zdali může slepý slepého vésti? Zdaž oba do jámy neupadnou?
Lukáš 6. - 40. Neníť učedlník nad mistra svého, ale dokonalý bude každý, bude-li jako mistr jeho.
Lukáš 6. - 41. Což pak vidíš mrvu v oku bratra svého, a břevna, kteréž jest v tvém vlastním oku, neznamenáš?
Lukáš 6. - 42. Aneb kterak můžeš říci bratru svému: Bratře, nechať vyvrhu mrvu z oka tvého, sám v oku svém břevna nevida? Pokrytče, vyvrz prve břevno z oka svého, a tehdy prohlédneš, abys vyňal mrvu, kteráž jest v oku bratra tvého.
Lukáš 6. - 43. Neboť není ten strom dobrý, kterýž nese ovoce zlé, aniž jest strom zlý, kterýž nese ovoce dobré.
Lukáš 6. - 44. Každý zajisté strom po svém vlastním ovoci bývá poznán; nebo nesbírají s trní fíků, ani s hloží sbírají hroznů.
Lukáš 6. - 45. Dobrý člověk z dobrého pokladu srdce svého vynáší dobré, a zlý člověk ze zlého pokladu srdce svého vynáší zlé. Nebo z hojnosti srdce mluví ústa jeho.
Lukáš 6. - 46. Co pak mi říkáte: Pane, Pane, a nečiníte, což pravím?
Lukáš 6. - 47. Každý kdož přichází ke mně, a slyší slovo mé, a zachovává je, ukáži vám, komu by podoben byl.
Lukáš 6. - 48. Podoben jest člověku stavějícímu dům, kterýž kopal hluboko, a založil grunty v skále. A když se stala povodeň, obořila se řeka na dům ten, ale nemohla jím pohnouti, nebo byl založen na skále.
Lukáš 6. - 49. Ale kdož slyší a nečiní, podoben jest člověku, kterýž staví dům svůj na zemi bez gruntu. Na kterýžto obořila se řeka, a on hned padl, i stal se pád domu toho veliký.
Lukáš 7. - 1. A když vykonal všecka slova svá při přítomnosti lidu, všel do Kafarnaum.
Lukáš 7. - 2. Setníka pak jednoho služebník nemocen jsa, k smrti se přibližoval, kteréhož on sobě mnoho vážil.
Lukáš 7. - 3. I uslyšav o Ježíšovi, poslal k němu starší z Židů, prose ho, aby přišel a uzdravil služebníka jeho.
Lukáš 7. - 4. A oni přišedše k Ježíšovi, prosili ho snažně, řkouce: Hoden jest, abys jemu to učinil.
Lukáš 7. - 5. Nebo miluje národ náš, a školu on nám vystavěl.
Lukáš 7. - 6. Tedy Ježíš šel s nimi. A když již nedaleko byl od domu, poslal k němu setník přátely, řka jemu: Pane, nepřidávej sobě práce. (Nejsem zajisté hoden, abys všel pod střechu mou.
Lukáš 7. - 7. A protožť jsem i sebe samého za nehodného položil, abych přišel k tobě.) Ale rci slovem, a budeť uzdraven služebník můj.
Lukáš 7. - 8. Nebo i já jsem člověk pod mocí postavený, maje pod sebou žoldnéře, a dím tomuto: Jdi, a jde, a jinému: Přijď, a přijde, a služebníku svému: Učiň toto, a učiní.
Lukáš 7. - 9. Tedy uslyšav to Ježíš, podivil se jemu, a obrátiv se k zástupu, kterýž za ním šel, řekl: Pravím vám, že ani v Izraeli nenalezl jsem tak veliké víry.
Lukáš 7. - 10. Vrátivše se pak do domu ti, kteříž posláni byli, nalezli služebníka, kterýž nemocen byl, zdravého.
Lukáš 7. - 11. I stalo se potom, šel Ježíš do města, kteréž slove Naim, a šli s ním učedlníci jeho mnozí a zástup veliký.
Lukáš 7. - 12. A když se přiblížil k bráně města, aj, mrtvý byl nesen ven, syn jediný matky své, a ta vdova byla, a zástup města mnohý s ní.
Lukáš 7. - 13. Kteroužto uzřev Pán, milosrdenstvím hnut jsa nad ní, řekl jí: Neplačiž.
Lukáš 7. - 14. A přistoupiv, dotekl se már. (Ti pak, kteříž nesli, zastavili se.) I řekl: Mládenče, toběť pravím, vstaň.
Lukáš 7. - 15. I pozdvih se mrtvý, sedl, a počal mluviti. I dal jej mateři jeho.
Lukáš 7. - 16. Tedy podjala všecky bázeň, i velebili Boha, řkouce: Že prorok veliký povstal mezi námi, a že Bůh navštívil lid svůj.
Lukáš 7. - 17. I vyšla řeč ta o něm po všem Judstvu i po vší okolní krajině.
Lukáš 7. - 18. I zvěstovali Janovi učedlníci jeho o všech těchto věcech. A zavolav kterýchs dvou z učedlníků svých Jan,
Lukáš 7. - 19. Poslal k Ježíšovi, řka: Ty-li jsi ten, kterýž přijíti má, čili jiného čekati máme?
Lukáš 7. - 20. Přišedše pak k němu muži ti, řekli: Jan Křtitel poslal nás k tobě, řka: Ty-li jsi ten, kterýž přijíti má, čili jiného čekati máme?
Lukáš 7. - 21. A v touž hodinu mnohé uzdravil od neduhů, od nemocí a duchů zlých, a slepým mnohým zrak dal.
Lukáš 7. - 22. Odpověděv pak Ježíš, řekl jim: Jdouce, povězte Janovi, co jste viděli a slyšeli, že slepí vidí, kulhaví chodí, malomocní očištění přijímají, hluší slyší, mrtví z mrtvých vstávají, chudým se zvěstuje evangelium.
Lukáš 7. - 23. A blahoslavený jest, kdož by se na mně nezhoršil.
Lukáš 7. - 24. A když odešli poslové Janovi, počal praviti k zástupům o Janovi: Co jste vyšli na poušť spatřovati? Třtinu-li, kteráž se větrem klátí?
Lukáš 7. - 25. Anebo nač jste hleděti vyšli? Na člověka-li měkkým rouchem oděného? Aj, kteříž v rouše slavném a v rozkoši jsou, v domích královských jsou.
Lukáš 7. - 26. Aneb co jste vyšli viděti? Proroka-li? Ovšem pravím vám, i více nežli proroka.
Lukáš 7. - 27. Tentoť jest, o kterémž jest psáno: Aj, já posílám anděla svého před tváří tvou, jenž připraví cestu tvou před tebou.
Lukáš 7. - 28. Nebo pravím vám, většího proroka mezi syny ženskými nad Jana Křtitele není žádného, ale kdož jest menší v království Božím, většíť jest nežli on.
Lukáš 7. - 29. Tedy všecken lid slyše to i publikáni, velebili Boha, byvše pokřtěni křtem Janovým.
Lukáš 7. - 30. Ale farizeové a zákoníci pohrdli radou Boží sami proti sobě, nebyvše pokřtěni od něho.
Lukáš 7. - 31. I řekl Pán: Komu tedy přirovnám lidi pokolení tohoto a čemu podobni jsou?
Lukáš 7. - 32. Podobni jsou dětem, jenž na rynku sedí a jedni na druhé volají, říkajíce: Pískali jsme vám, a neskákali jste; žalostně jsme naříkali vám, a neplakali jste.
Lukáš 7. - 33. Nebo přišel Jan Křtitel, nejeda chleba, ani pije vína, a pravíte: Ďábelství má.
Lukáš 7. - 34. Přišel Syn člověka, jeda a pije, a pravíte: Aj, člověk žráč a pijan vína, přítel publikánů a hříšníků.
Lukáš 7. - 35. Ale ospravedlněna jest moudrost ode všech synů svých.
Lukáš 7. - 36. Prosil ho pak jeden z farizeů, aby jedl s ním. Pročež všed do domu toho farizea, posadil se za stůl.
Lukáš 7. - 37. A aj, žena jedna v městě, kteráž byla hříšnice, zvěděvši, že by seděl za stolem v domě farizea, přinesla nádobu alabastrovou masti.
Lukáš 7. - 38. A stojeci zzadu u noh jeho, s pláčem počala slzami smáčeti nohy jeho, a vlasy hlavy své vytírala, a líbala nohy jeho, a mastí mazala.
Lukáš 7. - 39. Uzřev pak to farizeus, kterýž ho byl pozval, řekl sám v sobě: Byť tento byl prorok, vědělť by, která a jaká jest to žena, kteráž se ho dotýká; nebo hříšnice jest.
Lukáš 7. - 40. I odpověděv Ježíš, dí k němu: Šimone, mámť něco povědíti. A on řekl: Mistře, pověz.
Lukáš 7. - 41. I řekl Ježíš: Dva dlužníky měl jeden věřitel. Jeden dlužen byl pět set peněz, a druhý padesát.
Lukáš 7. - 42. A když neměli, odkud by zaplatili, odpustil oběma. Pověziž tedy, který z nich více jej bude milovati?
Lukáš 7. - 43. I odpověděv Šimon, řekl: Mám za to, že ten, kterémuž více odpustil. A on řekl jemu: Právě jsi rozsoudil.
Lukáš 7. - 44. A obrátiv se k ženě, řekl Šimonovi: Vidíš tuto ženu? Všel jsem do domu tvého, vody nohám mým nepodal jsi, ale tato slzami smáčela nohy mé, a vlasy hlavy své vytřela.
Lukáš 7. - 45. Nepolíbil jsi mne, ale tato, jakž jsem všel, nepřestala líbati noh mých.
Lukáš 7. - 46. Olejem hlavy mé nepomazal jsi, ale tato mastí mazala nohy mé.
Lukáš 7. - 47. Protož pravím tobě: Odpuštěniť jsou jí hříchové mnozí, neboť jest milovala mnoho. Komuť se pak málo odpouští, málo miluje.
Lukáš 7. - 48. I řekl k ní: Odpuštěniť jsou tobě hříchové.
Lukáš 7. - 49. Tedy počali, kteříž tu spolu seděli za stolem, říci sami mezi sebou: Kdo jest tento, kterýž i hříchy odpouští?
Lukáš 7. - 50. I řekl k ženě: Víra tvá tebe k spasení přivedla. Jdiž u pokoji.
Lukáš 8. - 1. I stalo se potom, že on chodil po městech a po městečkách, káže a zvěstuje království Boží, a dvanácte s ním,
Lukáš 8. - 2. I ženy některé, kteréž byly uzdraveny od duchů zlých a od nemocí: Maria, jenž slove Magdaléna, z nížto bylo sedm ďáblů vyšlo,
Lukáš 8. - 3. A Johanna manželka Chuzova, úředníka Herodesova, a Zuzanna, a jiné mnohé, kteréž posluhovaly jemu z statků svých.
Lukáš 8. - 4. Když se pak scházel zástup mnohý, a z okolních měst hrnuli se k němu, mluvil jim v podobenství:
Lukáš 8. - 5. Vyšel rozsevač, aby rozsíval símě své. A když on rozsíval, jedno padlo podle cesty, i pošlapáno jest, a ptáci nebeští szobali je.
Lukáš 8. - 6. A jiné padlo na skálu, a vzešlé uvadlo, nebo nemělo vláhy.
Lukáš 8. - 7. Jiné pak padlo mezi trní, a spolu vzrostlé trní udusilo je.
Lukáš 8. - 8. A jiné padlo v zemi dobrou, a když vzešlo, učinilo užitek stý. To pověděv, volal: Kdo má uši k slyšení, slyš.
Lukáš 8. - 9. I otázali se ho učedlníci jeho, řkouce: Jaké jest to podobenství?
Lukáš 8. - 10. A on řekl: Vám dáno jest znáti tajemství království Božího, ale jiným v podobenství, aby hledíce, neviděli, a slyšíce, nerozuměli.
Lukáš 8. - 11. Jestiť pak podobenství toto: Símě jest slovo Boží.
Lukáš 8. - 12. A kteréž padlo podle cesty, jsou ti, kteříž slyší, a potom přichází ďábel, a vynímá slovo z srdce jejich, aby nevěříce, spaseni nebyli.
Lukáš 8. - 13. Ale kteříž na skálu, ti když slyší, s radostí příjímají slovo, a tiť kořenů nemají; ti na čas věří, a v čas pokušení odstupují.
Lukáš 8. - 14. Kteréž pak mezi trní padlo, tiť jsou, kteříž slyšíce, a po pečování a zboží a rozkošech života jdouce, bývají udušeni, a nepřinášejí užitku.
Lukáš 8. - 15. Ale kteréž padlo v zemi dobrou, ti jsou, kteřížto v srdci ctném a dobrém, slyšíce slovo, zachovávají je, a užitek přinášejí v trpělivosti.
Lukáš 8. - 16. Nižádný pak rozsvítě svíci, nepřikrývá jí nádobou, ani staví pod postel, ale na svícen staví, aby ti, kteříž vcházejí, světlo viděli.
Lukáš 8. - 17. Nebo nic není tajného, což by nemělo býti zjeveno, ani co ukrytého, což by nemělo poznáno býti a na světlo vyjíti.
Lukáš 8. - 18. Protož vizte, jak slyšíte. Nebo kdož má, tomu bude dáno, a kdo nemá, i to, což domnívá se míti, bude odjato od něho.
Lukáš 8. - 19. Tedy přišli k němu matka a bratří jeho, ale nemohli ho dojíti pro zástup.
Lukáš 8. - 20. I pověděli mu, řkouce: Matka tvá a bratří tvoji stojí vně, chtíce tebe viděti.
Lukáš 8. - 21. A on odpověděv, řekl k nim: Matka má a bratří moji jsou ti, kteříž slovo Boží slyší a plní je.
Lukáš 8. - 22. Stalo se pak v jeden den, že on vstoupil na lodí i učedlníci jeho. I řekl k nim: Přeplavme se přes jezero. I odstrčili lodí od břehu.
Lukáš 8. - 23. A když se plavili, usnul. Tedy přišla bouře tuhého větru na jezero, a vlny lodí naplňovaly, takže v nebezpečenství byli.
Lukáš 8. - 24. I přistoupivše, zbudili ho, řkouce: Mistře, Mistře, hyneme. A on procítiv, přimluvil větru a zdutí vod. I přestala bouře, a stalo se utišení.
Lukáš 8. - 25. I řekl jim: Kde je víra vaše? Kteřížto bojíce se, podivili se, vespolek řkouce: I kdo jest tento, že větrům přikazuje i vodám, a poslouchají ho?
Lukáš 8. - 26. I plavili se do krajiny Gadarenské, kteráž jest proti Galilei.
Lukáš 8. - 27. A když z lodí vystoupil na zemi, potkal jej muž jeden z města, kterýž měl ďábelství od mnoha časů, a rouchem se neodíval, ani v domu býval, ale v hrobích.
Lukáš 8. - 28. Ten uzřev Ježíše zkřikl a padl před ním, a hlasem velikým řekl: Co je tobě do mne, Ježíši, Synu Boha nejvyššího? Prosím tebe, netrap mne.
Lukáš 8. - 29. Nebo přikazoval duchu nečistému, aby vyšel z toho člověka. Po mnohé zajisté časy jím lomcoval, a býval ukován řetězy a v poutech ostříhán, ale on polámal okovy a býval od ďábelství puzen na poušť.
Lukáš 8. - 30. I otázal se Ježíš, řka: Jakť říkají? A on řekl: Tma. Neb bylo mnoho ďáblů vešlo do něho.
Lukáš 8. - 31. Tedy prosili ho, aby jim nepřikazoval jíti do propasti.
Lukáš 8. - 32. Bylo pak tu veliké stádo vepřů, kteříž se pásli na hoře. I prosili ho ďáblové, aby jim dopustil do nich vjíti. I dopustil jim.
Lukáš 8. - 33. I vyšedše ďáblové z člověka, vešli do vepřů, a hned běželo stádo s chvátáním s vrchu do jezera, i ztonulo.
Lukáš 8. - 34. A viděvše pastýři, co se stalo, utekli pryč; a šedše, vypravovali to v městě i po vsech.
Lukáš 8. - 35. I vyšli lidé, aby viděli, co se stalo. I přišli k Ježíšovi, a nalezli člověka toho, z kteréhož ďáblové vyšli, oděného a majícího rozum, an sedí u noh Ježíšových. I báli se.
Lukáš 8. - 36. A vypravovali jim také ti, kteříž byli viděli, kterak jest zdráv učiněn ten, jenž měl ďábelství.
Lukáš 8. - 37. I prosilo ho to všecko množství té okolní krajiny Gadarenských, aby odšel od nich; nebo bázní velikou naplněni byli. A on vstoupiv na lodí, navrátil se.
Lukáš 8. - 38. Prosil ho pak muž ten, z kteréhož ďáblové vyšli, aby s ním byl. Ale Ježíš propustil ho, řka:
Lukáš 8. - 39. Navrať se do domu svého, a vypravuj, kterak veliké věci učinil tobě Bůh. I odšel, po všem městě vypravuje, jak veliké věci učinil jemu Ježíš.
Lukáš 8. - 40. Stalo se pak, když se navrátil Ježíš, že přijal jej zástup; nebo všickni očekávali ho.
Lukáš 8. - 41. A aj, přišel muž, kterémuž jméno bylo Jairus, a ten byl kníže školy Židovské. I padna k nohám Ježíšovým, prosil ho, aby všel do domu jeho.
Lukáš 8. - 42. Nebo měl dceru tu jedinou, kteréž bylo okolo dvanácti let, a ta umírala. A když šel, tiskl jej zástup.
Lukáš 8. - 43. Tedy žena jedna, jenž nemoc svou trpěla od let dvanácti, (kterážto byla na lékaře vynaložila všecken statek, a od žádného nemohla uzdravena býti,)
Lukáš 8. - 44. Přistoupivši pozadu, dotkla se podolka roucha jeho, a hned přestala nemoc její.
Lukáš 8. - 45. I řekl Ježíš: Kdo jest, jenž se mne dotekl? A když všickni zapírali, řekl Petr, a kteříž s ním byli: Mistře, zástupové tebe tisknou a tlačí, a ty pravíš: Kdo se mne dotekl?
Lukáš 8. - 46. I řekl Ježíš: Dotekl se mne někdo, nebo poznal jsem já, že jest moc ode mne vyšla.
Lukáš 8. - 47. A viduci žena, že by tajno nebylo, třesuci se, přistoupila a padla před ním, a pro kterou příčinu dotkla se ho, pověděla přede vším lidem, a kterak jest hned uzdravena.
Lukáš 8. - 48. A on řekl jí: Dobré mysli buď, dcero, víra tvá tebe uzdravila. Jdiž u pokoji.
Lukáš 8. - 49. A když on ještě mluvil, přišel jeden od knížete školy, řka jemu: Již umřela dcera tvá, nezaměstnávej Mistra.
Lukáš 8. - 50. Ale Ježíš uslyšav to, odpověděl jemu: Nebojž se, věř toliko, a zdrávať bude.
Lukáš 8. - 51. A všed do domu, nedopustil s sebou vjíti žádnému než Petrovi a Jakubovi a Janovi, a otci a mateři té děvečky.
Lukáš 8. - 52. Plakali jí pak všickni a kvílili. A on řekl: Neplačtež. Neumřelať, ale spíť.
Lukáš 8. - 53. I posmívali se jemu, vědouce, že jest umřela.
Lukáš 8. - 54. On pak vyhnav ven všecky, a ujav ruku její, zavolal, řka: Děvečko, vstaň!
Lukáš 8. - 55. I navrátil se duch její, a vstala hned. I kázal jí dáti jísti.
Lukáš 8. - 56. I divili se náramně rodičové její. A on jim kázal, aby žádnému nepravili o tom, co se bylo stalo.
Lukáš 9. - 1. I svolav Ježíš dvanácte učedlníků svých, dal jim sílu a moc nad všelikým ďábelstvím, a aby neduhy uzdravovali.
Lukáš 9. - 2. I poslal je, aby kázali království Boží, a uzdravovali nemocné.
Lukáš 9. - 3. A řekl jim: Nic nebeřte na cestu, ani hůlky, ani mošny, ani chleba, ani peněz, ani po dvou sukních mívejte.
Lukáš 9. - 4. A do kteréhožkoli domu vešli byste, tu zůstaňte, a odtud vyjděte.
Lukáš 9. - 5. A kteříž by vás koli nepřijali, vyjdouce z města toho, také i ten prach z noh vašich vyrazte na svědectví proti nim.
Lukáš 9. - 6. I vyšedše, chodili po městečkách vůkol, zvěstujíce evangelium, a uzdravujíce všudy.
Lukáš 9. - 7. Uslyšel pak Herodes čtvrták o všech věcech, kteréž se dály od něho. I rozjímal to v mysli své, protože bylo praveno od některých, že by Jan vstal z mrtvých,
Lukáš 9. - 8. A od jiných, že by se Eliáš zjevil, od některých pak, že by jeden z proroků starých vstal.
Lukáš 9. - 9. I řekl Herodes: Jana jsem já sťal. Kdož pak jest tento, o kterémž já slyším takové věci? I žádostiv byl ho viděti.
Lukáš 9. - 10. Vrátivše se pak apoštolé, vypravovali jemu, cožkoli činili. A pojav je, odšel soukromí na místo pusté města řečeného Betsaida.
Lukáš 9. - 11. To když zvěděli zástupové, šli za ním; i přijal je, a mluvil jim o království Božím, a ty, kteříž uzdravení potřebovali, uzdravoval.
Lukáš 9. - 12. Den pak počal se nachylovati. I přistoupivše dvanácte učedlníků, řekli jemu: Rozpusť zástupy, ať rozejdouce se do městeček okolních a do vesnic, jdou a hledají pokrmů, nebo jsme tuto na místě pustém.
Lukáš 9. - 13. I řekl jim: Dejte vy jim jísti. A oni řekli: Nemámeť víc než pět chlebů a dvě rybě, leč bychom my snad šli a nakoupili na tento všecken lid pokrmů?
Lukáš 9. - 14. Nebo bylo mužů okolo pěti tisíců. I řekl učedlníkům svým: Rozkažte se jim posaditi v každém řadu po padesáti.
Lukáš 9. - 15. I učinili tak, a posadili se všickni.
Lukáš 9. - 16. A vzav těch pět chlebů a dvě rybě, vzhlédl v nebe a dobrořečil jim, i lámal, a rozdával učedlníkům, aby kladli před zástup.
Lukáš 9. - 17. I jedli, a nasyceni jsou všickni. A sebráno jest, což jim bylo ostalo drobtů, dvanácte košů.
Lukáš 9. - 18. I stalo se, když se on modlil obzvláštně, že byli s ním učedlníci. I otázal se jich, řka: Kým mne praví býti zástupové?
Lukáš 9. - 19. A oni odpověděvše, řekli: Janem Křtitelem, a jiní Eliášem, jiní pak, že prorok jeden z starých vstal.
Lukáš 9. - 20. I řekl jim: Vy pak kým mne býti pravíte? Odpověděv Petr, řekl: Krista toho Božího.
Lukáš 9. - 21. A on pohroziv jim, rozkázal, aby toho žádnému nepravili,
Lukáš 9. - 22. Pravě: Že Syn člověka musí mnoho trpěti, a potupen býti od starších a od předních kněží i od zákoníků, a zamordován býti, a třetího dne z mrtvých vstáti.
Lukáš 9. - 23. I pravil ke všechněm: Chce-li kdo přijíti za mnou, zapři sám sebe, a beř svůj kříž na každý den, a následuj mne.
Lukáš 9. - 24. Nebo kdož bude chtíti duši svou zachovati, ztratíť ji; a kdož ztratí duši svou pro mne, zachováť ji.
Lukáš 9. - 25. Nebo co jest platno člověku, by všecken svět získal, kdyby sám sebe zatratil, nebo sám sebe zmrhal?
Lukáš 9. - 26. Neb kdož by se za mne styděl a za mé řeči, za tohoť se Syn člověka styděti bude, když přijde v slávě své a Otce svého i svatých andělů.
Lukáš 9. - 27. Ale pravímť vám jistě: Jsouť někteří z těch, jenž tuto stojí, kteříž neokusí smrti, až i uzří království Boží.
Lukáš 9. - 28. I stalo se po těch řečech, jako po osmi dnech, že Ježíš vzav s sebou Petra a Jakuba a Jana, vstoupil na horu, aby se modlil.
Lukáš 9. - 29. A když se modlil, učiněna jest tvář jeho proměněná, a oděv jeho bílý a stkvoucí.
Lukáš 9. - 30. A aj, dva muži mluvili s ním, a ti byli Mojžíš a Eliáš.
Lukáš 9. - 31. Kteříž okázavše se v slávě, vypravovali o smrti jeho, kterouž měl podstoupiti v Jeruzalémě.
Lukáš 9. - 32. Petr pak a ti, kteříž s ním byli, obtíženi byli snem, a procítivše, viděli slávu jeho a dva muže, ani stojí s ním.
Lukáš 9. - 33. I stalo se, když oni odešli od něho, řekl Petr k Ježíšovi: Mistře, dobréť jest nám zde býti. Protož udělejme tuto tři stánky, tobě jeden, a Mojžíšovi jeden, a Eliášovi jeden, nevěda, co mluví.
Lukáš 9. - 34. A když on to mluvil, stal se oblak, i zastínil je. Báli se pak učedlníci, když oni vcházeli do oblaku.
Lukáš 9. - 35. I stal se hlas z oblaku řkoucí: Tentoť jest Syn můj milý, jeho poslouchejte.
Lukáš 9. - 36. A když se ten hlas stal, nalezen jest Ježíš sám. A oni mlčeli, a nepravili žádnému v těch dnech ničehož z těch věcí, kteréž jsou viděli.
Lukáš 9. - 37. Stalo se pak druhého dne, když sstupovali s hory, potkal jej zástup mnohý.
Lukáš 9. - 38. A aj, muž z zástupu zvolal, řka: Mistře, prosím tebe, vzhlédni na syna mého, nebť jediného toho mám.
Lukáš 9. - 39. A aj, duch jej napadá, a on ihned křičí, a sliní se, a ďábel lomcuje jím slinícím se, a nesnadně odchází od něho, sápaje jím.
Lukáš 9. - 40. I prosil jsem učedlníků tvých, aby jej vyvrhli, ale nemohli.
Lukáš 9. - 41. I odpověděv Ježíš, řekl: Ó pokolení nevěrné a převrácené, dokudž budu u vás a dokud vás snášeti budu? Přiveď sem syna svého.
Lukáš 9. - 42. A v tom, když on přicházel, porazil jej ďábel a lomcoval jím. I přimluvil duchu nečistému Ježíš, a uzdravil mládence, a navrátil jej otci jeho.
Lukáš 9. - 43. I divili se náramně všickni velikomocnosti Božské. A když se všickni divili všem věcem, kteréž činil Ježíš, řekl učedlníkům svým:
Lukáš 9. - 44. Složte vy v uších vašich řeči tyto, neboť Syn člověka bude vydán v ruce lidské.
Lukáš 9. - 45. Ale oni nesrozuměli slovu tomu, a bylo před nimi skryto, aby nevyrozuměli jemu. A báli se ho otázati o tom slovu.
Lukáš 9. - 46. I vznikla mezi nimi hádka o to, kdo by z nich byl větší.
Lukáš 9. - 47. Ježíš pak viděv přemyšlování srdce jejich, vzav dítě, postavil je podle sebe,
Lukáš 9. - 48. A řekl jim: Kdožkoli přijal by dítě toto ve jménu mém, mneť přijímá; a kdož by koli mne přijal, přijímá toho, kterýž mne poslal. Nebo kdožť jest nejmenší mezi všemi vámi, tenť bude veliký.
Lukáš 9. - 49. I odpověděv Jan, řekl: Mistře, viděli jsme jednoho, an ve jménu tvém ďábly vymítá; i bránili jsme mu, protože nechodí s námi.
Lukáš 9. - 50. I dí jemu Ježíš: Nebraňtež. Nebo kdoť není proti nám, s námiť jest.
Lukáš 9. - 51. I stalo se, když se doplnili dnové vzetí jeho vzhůru, a on se byl již na tom ustavil, aby šel do Jeruzaléma,
Lukáš 9. - 52. Že poslal posly před sebou. A oni jdouce, vešli do městečka Samaritánského, aby jemu zjednali hospodu.
Lukáš 9. - 53. I nepřijali ho, protože obličej jeho byl obrácen k jití do Jeruzaléma.
Lukáš 9. - 54. A viděvše to učedlníci jeho, Jakub a Jan, řekli: Pane, chceš-li, ať díme, aby oheň sstoupil s nebe a spálil je, jako i Eliáš učinil?
Lukáš 9. - 55. A obrátiv se Ježíš, potrestal jich, řka: Nevíte, čího jste vy duchu.
Lukáš 9. - 56. Syn zajisté člověka nepřišel zatracovati duší lidských, ale aby je spasil. I odešli do jiného městečka.
Lukáš 9. - 57. Stalo se pak, když šli cestou, řekl jemu jeden: Pane, půjdu za tebou, kam se koli obrátíš.
Lukáš 9. - 58. I řekl jemu Ježíš: Lišky doupata mají a ptáci nebeští hnízda, ale Syn člověka nemá, kde by hlavu sklonil.
Lukáš 9. - 59. I řekl k jinému: Pojď za mnou. A on řekl: Pane, dopusť mi prve jíti a pochovati otce mého.
Lukáš 9. - 60. I dí jemu Ježíš: Nech, ať mrtví pochovávají mrtvé své, ale ty jda, zvěstuj království Boží.
Lukáš 9. - 61. I řekl opět jiný : Půjdu za tebou, Pane, ale prve dopusť mi, ať se rozžehnám s těmi, kteříž jsou v domu mém.
Lukáš 9. - 62. Řekl jemu Ježíš: Žádný, kdož vztáhna ruku svou k pluhu, ohlídal by se nazpět, není způsobný k království Božímu.
Lukáš 10. - 1. Potom pak vyvolil Pán i jiných sedmdesát, a poslal je po dvou před tváří svou do každého města i místa, kamž měl sám přijíti.
Lukáš 10. - 2. A pravil jim: Žeň zajisté jest mnohá, ale dělníků málo. Protož proste Pána žni, ať vypudí dělníky na žeň svou.
Lukáš 10. - 3. Jdětež. Aj, já posílám vás jako berany mezi vlky.
Lukáš 10. - 4. Nenostež s sebou pytlíka, ani mošny, ani obuvi, a žádného na cestě nepozdravujte.
Lukáš 10. - 5. A do kteréhožkoli domu vejdete, nejprve rcete: Pokoj tomuto domu.
Lukáš 10. - 6. A bude-liť tu který syn pokoje, odpočineť na něm pokoj váš; pakli nic, k vámť se navrátí.
Lukáš 10. - 7. A v témž domu ostaňte, jedouce a pijíce, což u nich jest. Nebo hoden jest dělník mzdy své. Nechoďtež z domu do domu.
Lukáš 10. - 8. Ale do kteréhožkoli města vešli byste a přijali by vás, jezte, což před vás předloží.
Lukáš 10. - 9. A uzdravujte nemocné, kteříž by v něm byli, a rcete jim: Přiblížiloť se k vám království Boží.
Lukáš 10. - 10. A do kteréhožkoli města vešli byste, a nepřijali by vás, vyjdouce na ulice jeho, rcetež:
Lukáš 10. - 11. Také i ten prach, kterýž se přichytil nás z města vašeho, vyrážíme na vás. Ale však to vězte, žeť se jest přiblížilo k vám království Boží.
Lukáš 10. - 12. Pravím zajisté vám, že Sodomským v onen den lehčeji bude nežli tomu městu.
Lukáš 10. - 13. Běda tobě Korozaim, běda tobě Betsaido. Nebo kdyby v Týru a v Sidonu činěni byli divové ti, kteříž v vás činěni jsou, dávno by v žíni a v popele sedíce, pokání činili.
Lukáš 10. - 14. A protož Týru a Sidonu lehčeji bude na soudu nežli vám.
Lukáš 10. - 15. A ty Kafarnaum, které jsi až do nebe zvýšeno, až do pekla sníženo budeš.
Lukáš 10. - 16. Kdož vás slyší, mne slyší; a kdo vámi pohrdá, mnou pohrdá; kdož pak mnou pohrdá, pohrdáť tím, kdož mne poslal.
Lukáš 10. - 17. Potom navrátilo se s radostí těch sedmdesáte, řkouce: Pane, také i ďáblové se nám poddávají ve jménu tvém.
Lukáš 10. - 18. I řekl jim: Viděl jsem satana jako blesk padajícího s nebe.
Lukáš 10. - 19. Aj, dávámť vám moc šlapati na hady a na štíry i na všelikou moc nepřítele, a nic vám neuškodí.
Lukáš 10. - 20. Avšak z toho se neradujte, žeť se vám poddávají duchové, ale raději se radujte, že jména vaše napsána jsou v nebesích.
Lukáš 10. - 21. V tu hodinu rozveselil se v duchu Ježíš, a řekl: Chválím tě, Otče, Pane nebe i země, že jsi tyto věci skryl před moudrými a opatrnými, a zjevils je maličkým. Ovšem, Otče, neb tak se líbilo před tebou.
Lukáš 10. - 22. Všecky věci dány jsou mi od Otce mého, a žádný neví, kdo by byl Syn, jediné Otec, a kdo by byl Otec, jediné Syn, a komuž by chtěl Syn zjeviti.
Lukáš 10. - 23. A obrátiv se k učedlníkům obzvláštně, řekl: Blahoslavené oči, kteréž vidí, co vy vidíte.
Lukáš 10. - 24. Nebo pravím vám, že mnozí proroci i králové chtěli viděti, což vy vidíte, a neviděli, a slyšeti, což vy slyšíte, a neslyšeli.
Lukáš 10. - 25. A aj, jeden zákoník vstal, pokoušeje ho, a řka: Mistře, co čině, život věčný dědičně obdržím?
Lukáš 10. - 26. A on řekl k němu: V Zákoně co jest psáno? Kterak čteš?
Lukáš 10. - 27. A on odpověděv, řekl: Milovati budeš Pána Boha svého ze všeho srdce svého, a ze vší duše své, a ze vší síly své, i ze vší mysli své, a bližního svého jako sebe samého.
Lukáš 10. - 28. I řekl mu Ježíš: Právě jsi odpověděl. To čiň, a živ budeš.
Lukáš 10. - 29. On pak chtěje se sám ospravedlniti, dí Ježíšovi: A kdo jest můj bližní?
Lukáš 10. - 30. I odpověděv Ježíš, řekl: Člověk jeden šel z Jeruzaléma do Jericho, i upadl mezi lotry. Kteříž obloupivše jej a zranivše, odešli, odpolu živého nechavše.
Lukáš 10. - 31. I přihodilo se, že kněz jeden šel touž cestou, a uzřev jej, pominul.
Lukáš 10. - 32. Též i Levíta až k tomu místu přišed, a uzřev jej, pominul.
Lukáš 10. - 33. Samaritán pak jeden, cestou se bera, přišel až k němu, a uzřev jej, milosrdenstvím hnut jest.
Lukáš 10. - 34. A přistoupě, uvázal rány jeho, naliv oleje a vína, a vloživ jej na hovado své, vedl do hospody, a péči o něj měl.
Lukáš 10. - 35. Druhého pak dne odjíti maje, vyňav dva peníze, dal hospodáři, a řekl: Měj o něj péči, a cožkoli nad to vynaložíš, já když se vrátím, zaplatím tobě.
Lukáš 10. - 36. Kdo tedy z těch tří zdá se tobě bližním býti tomu, kterýž upadl mezi lotry?
Lukáš 10. - 37. A on řekl: Ten, kterýž učinil milosrdenství nad ním. I řekl jemu Ježíš: Jdi, i ty učiň též.
Lukáš 10. - 38. I stalo se, když šli, že on všel do jednoho městečka. Žena pak jedna, jménem Marta, přijala jej do domu svého.
Lukáš 10. - 39. A ta měla sestru, jménem Mariji, kterážto seděci u noh Ježíšových, poslouchala slova jeho.
Lukáš 10. - 40. Ale Marta pečliva byla při mnohé službě Pánu. Kterážto přistoupivši, řekla: Pane, nemáš-liž o to péče, že sestra má nechala mne samé sloužiti? Protož rci jí, ať mi pomůž.
Lukáš 10. - 41. A odpověděv, řekl jí Ježíš: Marta, Marta, pečlivá jsi, a rmoutíš se při mnohých věcech.
Lukáš 10. - 42. Ale jednohoť jest potřebí. Mariať dobrou stránku vyvolila, kterážto nebude odjata od ní.
Lukáš 11. - 1. I stalo se, když byl na jednom místě, modle se, že když přestal, řekl k němu jeden z učedlníků jeho: Pane, nauč nás modliti se, jako i Jan učil učedlníky své.
Lukáš 11. - 2. I řekl jim: Když se modlíte; říkejte: Otče náš, jenž jsi v nebesích, posvěť se jméno tvé. Přijď království tvé. Buď vůle tvá, jako v nebi tak i na zemi.
Lukáš 11. - 3. Chléb náš vezdejší dávej nám každého dne.
Lukáš 11. - 4. I odpusť nám hříchy naše, nebo i my odpouštíme všelikému vinníku našemu. A neuvoď nás v pokušení, ale zbav nás od zlého.
Lukáš 11. - 5. I řekl k nim: Kdo z vás bude míti přítele, a půjde k němu o půlnoci, a dí jemu: Příteli, půjč mi tří chlebů.
Lukáš 11. - 6. Nebo přítel můj přišel s cesty ke mně, a nemám, co bych předložil před něj.
Lukáš 11. - 7. A on vnitř jsa, odpověděl by, řka: Nečiň mi nevole, neb jsou již dveře zavříny, a dítky mé se mnou jsou v pokoji. Nemohuť vstáti a dáti tobě.
Lukáš 11. - 8. Pravím vám: Ačť nedá jemu, vstana, protože jest přítel jeho, ale však pro nezbednost jeho vstana, dá jemu, kolikožkoli potřebuje.
Lukáš 11. - 9. I jáť pravím vám: Proste, a budeť vám dáno; hledejte, a naleznete; tlucte, a budeť vám otevříno.
Lukáš 11. - 10. Neb každý, kdož prosí, béře; a kdož hledá, nalézá; a tomu, kdož tluče, bude otevříno.
Lukáš 11. - 11. Kterého pak z vás otce prosil by syn za chléb, zdali kamene podá jemu? Aneb za rybu, zdali místo ryby dá jemu hada?
Lukáš 11. - 12. Aneb prosil-li by za vejce, zdali podá jemu štíra?
Lukáš 11. - 13. Poněvadž tedy vy, zlí jsouce, umíte dobré dary dávati dětem svým, čím více Otec váš nebeský dá Ducha svatého těm, kteříž ho prosí?
Lukáš 11. - 14. I vymítal Ježíš ďábelství, a to bylo němé. Stalo se pak, když vyšlo ďábelství, že mluvil němý. I divili se zástupové.
Lukáš 11. - 15. Ale někteří z nich pravili: V Belzebubu, knížeti ďábelském, vymítá ďábly.
Lukáš 11. - 16. A jiní pokoušejíce ho, znamení s nebe hledali od něho.
Lukáš 11. - 17. Ale on znaje myšlení jejich, řekl jim: Každé království samo v sobě rozdělené pustne, a dům na dům padá.
Lukáš 11. - 18. Jestližeť jest pak i satan proti sobě rozdělen, kterakž stane království jeho? Nebo pravíte, že já v Belzebubu vymítám ďábly.
Lukáš 11. - 19. Jestliže já v Belzebubu vymítám ďábly, synové vaši v kom vymítají? Protož oni soudcové vaši budou.
Lukáš 11. - 20. Pakliť prstem Božím vymítám ďábly, jistěť jest přišlo k vám království Boží.
Lukáš 11. - 21. Když silný oděnec ostříhá síně své, v pokoji jsou všecky věci, kteréž má.
Lukáš 11. - 22. Pakli by silnější než on přijda, přemohl jej, všecka odění jeho odejme, v něž úfal, a loupeže jeho rozdělí.
Lukáš 11. - 23. Kdožť není se mnou, proti mně jest; a kdož neshromažďuje se mnou, rozptylujeť.
Lukáš 11. - 24. Když nečistý duch vyjde od člověka, chodí po místech suchých, hledaje odpočinutí. A nenalezna, dí: Vrátím se do domu svého, odkudž jsem vyšel.
Lukáš 11. - 25. A přijda, nalezne jej vymetený a ozdobený.
Lukáš 11. - 26. I jde, a přijme k sobě jiných sedm duchů horších sebe, a vejdouce, přebývají tam. I jsou poslední věci člověka toho horší nežli první.
Lukáš 11. - 27. I stalo se, když on to mluvil, pozdvihši hlasu jedna žena z zástupu, řekla jemu: Blahoslavený život, kterýž tebe nosil, a prsy, kterýchž jsi požíval.
Lukáš 11. - 28. A on řekl: Ovšem pak blahoslavení, kteříž slyší slovo Boží a ostříhají jeho.
Lukáš 11. - 29. A když se zástupové scházeli, počal praviti: Pokolení toto nešlechetné jest. Znamení vyhledává, a znamení jemu nebude dáno, než znamení Jonáše proroka.
Lukáš 11. - 30. Nebo jakož Jonáš učiněn byl znamením Ninivitským, takť bude i Syn člověka pokolení tomuto.
Lukáš 11. - 31. Královna od poledne stane na soudu s muži pokolení tohoto, a odsoudí je. Nebo přijela od končin země, aby slyšela moudrost Šalomounovu, a aj, více než Šalomoun tuto!
Lukáš 11. - 32. Muži Ninivitští povstanou na soudu s pokolením tímto, a odsoudí je. Nebo činili pokání k kázání Jonášovu, a aj, více nežli Jonáš tuto!
Lukáš 11. - 33. Žádný rozsvítě svíci, nepostaví jí do skrýše, ani pod kbelec, ale na svícen, aby ti, kteříž vcházejí, světlo viděli.
Lukáš 11. - 34. Svíce těla tvého jest oko tvé. Když by tedy oko tvé sprostné bylo, i tělo tvé všecko bude světlé; a pakliť bude nešlechetné, takéť i tělo tvé tmavé bude.
Lukáš 11. - 35. Viziž tedy, aby světlo, kteréž jest v tobě, nebylo tmou.
Lukáš 11. - 36. Pakli celé tělo tvé světlé bude, nemaje žádné částky tmavé, budeť všecko tak světlé, že tě jako svíce bleskem osvítí.
Lukáš 11. - 37. A mezi tím když on mluvil, prosil ho jeden farizeus, aby obědval u něho. A všed, posadil se za stůl.
Lukáš 11. - 38. Farizeus pak viděv to, podivil se, že se neumyl před obědem.
Lukáš 11. - 39. I řekl Pán k němu: Nyní vy farizeové povrchu konvice a mísy čistíte, ale to, což vnitř jest v vás, plno jest loupeže a nešlechetností.
Lukáš 11. - 40. Blázni, zdaliž ten, kterýž učinil, což zevnitř jest, neučinil také i toho, což jest vnitř?
Lukáš 11. - 41. Ale však i z toho, což máte, dávejte almužnu, a aj, všecky věci vaše čisté budou.
Lukáš 11. - 42. Ale běda vám farizeům, kteříž desátky dáváte z máty a z routy a ze všeliké byliny, ale opouštíte soud a lásku Boží; ješto tyto věci měli jste činiti, a oněch neopouštěti.
Lukáš 11. - 43. Běda vám farizeům, nebo milujete první místa v školách a pozdravování na trzích.
Lukáš 11. - 44. Běda vám, zákoníci a farizeové pokrytci, nebo jste jako hrobové nepatrní, po nichž lidé chodíce, nevědí o tom, co tam jest.
Lukáš 11. - 45. I odpověděv jeden z zákoníků, řekl jemu: Mistře, tyto věci mluvě, i nám také lehkost činíš.
Lukáš 11. - 46. A on řekl: I vám zákoníkům běda, nebo obtěžujete lidi břemeny nesnesitelnými, a sami se těch břemen jedním prstem nedotýkáte.
Lukáš 11. - 47. Běda vám, jenž vzděláváte hroby prorocké, kteréž otcové vaši zmordovali.
Lukáš 11. - 48. A tak osvědčujete a potvrzujete skutků otců vašich. Nebo oni zajisté zmordovali jsou je, vy pak vzděláváte hroby jejich.
Lukáš 11. - 49. Protož i Moudrost Boží řekla: Pošliť k nim proroky a apoštoly, a z těch některé mordovati budou, a jiné vyháněti,
Lukáš 11. - 50. Aby požádáno bylo od tohoto pokolení krve všech proroků, kteráž vylita jest od ustanovení světa,
Lukáš 11. - 51. Od krve Abelovy až do krve Zachariášovy, kterýž zahynul mezi oltářem a chrámem. Jistě, pravím vám, požádáno bude od pokolení tohoto.
Lukáš 11. - 52. Běda vám zákoníkům, nebo jste vzali klíč umění; sami jste nevešli, a těm, kteříž vcházeli, zbránili jste.
Lukáš 11. - 53. A když jim to mluvil, počali zákoníci a farizeové přísně jemu odpírati, a k mnohým řečem příčiny jemu dávati,
Lukáš 11. - 54. Ukládajíce o něm, a hledajíce popadnouti něco z úst jeho, aby jej obžalovali.
Lukáš 12. - 1. A vtom, když mnozí zástupové scházeli se, takže jedni druhé velmi tlačili, počal mluviti k učedlníkům svým: Nejpředněji se varujte od kvasu farizeů, jenž jest pokrytství.
Lukáš 12. - 2. Neboť nic není skrytého, což by nemělo býti zjeveno; ani jest co tajného, ješto by nemělo býti zvědíno.
Lukáš 12. - 3. Protož to, co jste pravili ve tmách, bude na světle slyšáno, a co jste sobě v uši šeptali v pokojích, hlásánoť bude na střechách.
Lukáš 12. - 4. Pravím pak vám přátelům svým: Nestrachujte se těch, jenž tělo zabíjejí, a potom nemají, co by více učinili.
Lukáš 12. - 5. Ale ukážiť vám, koho se máte báti: Bojte se toho, kterýžto, když zabije, má moc uvrci do pekelného ohně. Jistě, pravím vám, toho se bojte.
Lukáš 12. - 6. Zdaliž neprodávají pět vrabců za dva haléře? Avšak ani jeden z nich není v zapomenutí před Bohem.
Lukáš 12. - 7. Nýbrž i vlasové hlavy vaší všickni zečteni jsou. Protož nebojtež se, mnohemť vy vrabce převyšujete.
Lukáš 12. - 8. Pravímť pak vám: Každý kdož by koli vyznal mne před lidmi, i Syn člověka vyzná jej před anděly Božími.
Lukáš 12. - 9. Kdož by mne pak zapřel před lidmi, zapřínť bude před anděly Božími.
Lukáš 12. - 10. A každý kdož dí slovo proti Synu člověka, bude mu odpuštěno, ale tomu, kdož by se Duchu svatému rouhal, nebudeť odpuštěno.
Lukáš 12. - 11. Když pak vás voditi budou do škol a k vladařům a k mocným, nepečujte, kterak aneb co byste odpovídali, aneb co byste mluvili.
Lukáš 12. - 12. Duch svatý zajisté naučí vás v tu hodinu, co byste měli mluviti.
Lukáš 12. - 13. I řekl jemu jeden z zástupu: Mistře, rci bratru mému, ať rozdělí se mnou dědictví.
Lukáš 12. - 14. A on řekl jemu: Člověče, kdo mne ustavil soudcí aneb děličem nad vámi?
Lukáš 12. - 15. I řekl k nim: Viztež a vystříhejte se od lakomství; neboť ne v rozhojnění statku něčího život jeho záleží.
Lukáš 12. - 16. Pověděl jim také i podobenství, řka: Člověka jednoho bohatého hojné úrody pole přineslo.
Lukáš 12. - 17. I přemyšloval sám v sobě, řka: Co učiním, že nemám, kde bych shromáždil úrody své?
Lukáš 12. - 18. I řekl: Toto učiním: Zbořím stodoly své a větších nadělám, a tu shromáždím všecky své úrody i zboží svá.
Lukáš 12. - 19. A dím duši své: Duše, máš mnoho statku složeného za mnohá léta, odpočívej, jez, pij, měj dobrou vůli.
Lukáš 12. - 20. I řekl jemu Bůh: Ó blázne, této noci požádají duše tvé od tebe, a to, cožs připravil, čí bude?
Lukáš 12. - 21. Takť jest každý, kdož sobě shromažďuje, a není v Bohu bohatý.
Lukáš 12. - 22. Řekl pak učedlníkům svým: Protož pravím vám: Nebuďtež pečliví o život svůj, co byste jedli, ani o tělo, čím byste se odívali.
Lukáš 12. - 23. Život větší jest nežli pokrm, a tělo větší nežli oděv.
Lukáš 12. - 24. Patřte na havrany, žeť nesejí, ani žnou, a nemají špižírny, ani stodoly, a Bůh krmí je. I čím v větší vážnosti jste vy než ptactvo?
Lukáš 12. - 25. A kdož pak z vás pečlivě o to mysle, můž přidati ku postavě své loket jeden?
Lukáš 12. - 26. Poněvadž tedy nemůžete s to býti, což nejmenšího jest, proč o jiné věci se staráte?
Lukáš 12. - 27. Patřte na kvítí polní, kterak rostou, nedělají, ani předou, a pravímť vám, že ani Šalomoun ve vší slávě své nebyl tak odín, jako jedno z těchto.
Lukáš 12. - 28. A poněvadž trávu, kteráž dnes na poli jest, a zítra do peci uvržena bývá, Bůh tak odívá, čím více vás, ó malé víry?
Lukáš 12. - 29. I vy nestarejte se o to, co byste jedli, aneb co byste pili, aniž o to tak velmi pečujte.
Lukáš 12. - 30. Nebo těch všech věcí národové světa tohoto hledají. Víť pak Otec váš, že těch věcí potřebujete.
Lukáš 12. - 31. Ale raději hledejte království Božího, a tyto všecky věci budou vám přidány.
Lukáš 12. - 32. Neboj se, ó maličké stádce, neboť se zalíbilo Otci vašemu dáti vám království.
Lukáš 12. - 33. Prodávejte statky vaše, a dávejte almužnu. Dělejte sobě pytlíky, kteříž nevetšejí, poklad, kterýž nehyne, v nebesích, kdežto zloděj dojíti nemůž, a kdež mol nekazí.
Lukáš 12. - 34. Nebo kdež jest poklad váš, tuť bude i srdce vaše.
Lukáš 12. - 35. Buďtež bedra vaše přepásaná, a svíce hořící.
Lukáš 12. - 36. A vy podobni buďte lidem očekávajícím Pána svého, až by se vrátil z svadby, aby hned, jakž by přišel a potloukl, otevřeli jemu.
Lukáš 12. - 37. Blaze služebníkům těm, kteréž přijda Pán, nalezl by, a oni bdí. Amen pravím vám, že přepáše se, a káže jim sednouti za stůl, a chodě, bude jim sloužiti.
Lukáš 12. - 38. A přišel-liť by v druhé bdění, a pakliť by v třetí bdění přišel, a tak je nalezl, blahoslavení jsou služebníci ti.
Lukáš 12. - 39. Toto pak vězte, že byť věděl hospodář, v kterou by hodinu měl zloděj přijíti, bděl by zajisté, a nedal by podkopati domu svého.
Lukáš 12. - 40. Protož i vy buďte hotovi, nebo v kterou hodinu nenadějete se, Syn člověka přijde.
Lukáš 12. - 41. I řekl jemu Petr: Pane, nám-li pravíš toto podobenství, čili všechněm?
Lukáš 12. - 42. I dí Pán: Aj kdo jest věrný šafář a opatrný, jehož by ustanovil pán nad čeledí svou, aby jim v čas dával vyměřený pokrm,
Lukáš 12. - 43. Blahoslavený služebník ten, kteréhož, když by přišel pán jeho, nalezne, an tak činí.
Lukáš 12. - 44. Vpravdě pravím vám, že nade vším statkem svým ustanoví jej.
Lukáš 12. - 45. Pakli by řekl služebník ten v srdci svém: Prodlévá přijíti pán můj, i počal by bíti služebníky a služebnice, a jísti a píti i opíjeti se,
Lukáš 12. - 46. Přijdeť pán služebníka toho v den, v kterýž se nenaděje, a v hodinu, kteréž neví. I oddělíť jej, a díl jeho položí s nevěrnými.
Lukáš 12. - 47. Služebník pak ten, kterýž by znal vůli pána svého a nepřipravoval se, a nečinil podle vůle jeho, bit bude velmi.
Lukáš 12. - 48. Ale kterýž neznal, a hodné věci trestání činil, bit bude ne tak velmi. Každému pak, komuž jest mnoho dáno, mnoho bude od něho požádáno; a komuť jsou mnoho poručili, víceť požádají od něho.
Lukáš 12. - 49. Oheň přišel jsem pustiti na zemi, a co chci, jestliže již hoří?
Lukáš 12. - 50. Ale křtem mám křtěn býti, a kterak jsem soužen, dokudž se nevykoná!
Lukáš 12. - 51. A což se domníváte, že bych přišel pokoj dáti na zemi? Nikoli, pravím vám, ale rozdělení.
Lukáš 12. - 52. Nebo již od této chvíle bude jich pět v jednom domu rozděleno, tři proti dvěma, a dva proti třem.
Lukáš 12. - 53. Bude rozdělen otec proti synu, a syn proti otci, mátě proti dceři, a dcera proti mateři, svegruše proti nevěstě své, a nevěsta proti svegruši své.
Lukáš 12. - 54. Pravil také i k zástupům: Když vídáte oblak, an vzchodí od západu, hned pravíte: Příval jde, a tak bývá.
Lukáš 12. - 55. A když od poledne vítr věje, říkáte: Bude horko, a býváť.
Lukáš 12. - 56. Pokrytci, způsob nebe a země umíte souditi, a kterakž pak tohoto času nepoznáváte?
Lukáš 12. - 57. Ano proč i sami od sebe nesoudíte, což spravedlivého jest?
Lukáš 12. - 58. Když pak jdeš s protivníkem svým k vrchnosti, na cestě přičiň se o to, abys byl zproštěn od něho, aby snad netáhl tebe k soudci, a soudce dal by tebe biřici, a biřic vsadil by tě do žaláře.
Lukáš 12. - 59. Pravím tobě: Nevyjdeš odtud, dokudž bys i toho posledního haléře nenavrátil.
Lukáš 13. - 1. Byli pak tu přítomní času toho někteří, vypravujíce jemu o Galilejských, kterýchžto krev Pilát smísil s obětmi jejich.
Lukáš 13. - 2. I odpověděv Ježíš, řekl jim: Co mníte, že jsou ti Galilejští byli větší hříšníci nežli všickni jiní Galilejští, že takové věci trpěli?
Lukáš 13. - 3. Nikoli, pravímť vám. Ale nebudete-li pokání činiti, všickni též zahynete.
Lukáš 13. - 4. Anebo oněch osmnácte, na kteréžto upadla věže v Siloe, a zbila je, zdali se domníváte, že by oni vinni byli nad všecky lidi přebývající v Jeruzalémě?
Lukáš 13. - 5. Nikoli, pravím vám. Ale nebudete-li pokání činiti, všickni též zahynete.
Lukáš 13. - 6. Pověděl pak toto podobenství: Člověk jeden měl strom fíkový štípený na vinici své. I přišel, hledaje ovoce na něm, ale nenalezl.
Lukáš 13. - 7. I řekl k vinaři: Aj, po tři léta již přicházím, hledaje ovoce na tom fíku, a nenalézám. Vytniž jej! Proč i tu zemi darmo kazí?
Lukáš 13. - 8. On pak odpověděv, řekl jemu: Pane, ponechejž ho i tohoto léta, ažť jej okopám a ohnojím,
Lukáš 13. - 9. Zdali by nesl ovoce. Pakliť neponese, potom vytneš jej.
Lukáš 13. - 10. Učil pak v jedné škole jejich v den sváteční.
Lukáš 13. - 11. A aj, byla tu žena, kteráž měla ducha nemoci osmnácte let, a byla sklíčena, a nijakž se nemohla zprostiti.
Lukáš 13. - 12. A uzřev ji Ježíš, zavolal jí k sobě, a řekl jí: Ženo, zproštěna jsi od nemoci své.
Lukáš 13. - 13. I vložil na ni ruce, a ihned zdvihla se, a velebila Boha.
Lukáš 13. - 14. Tedy kníže školní odpověděv, hněvaje se proto, že v den sváteční uzdravoval Ježíš, řekl k zástupu: Šest dní jest, v nichž náleží dělati; protož v těch dnech přicházejíce, buďte uzdravováni, a ne v den sobotní.
Lukáš 13. - 15. I odpověděv jemu Pán, řekl: Pokrytče, zdali jeden každý z vás v den sváteční neodvazuje vola svého nebo osla od jeslí, a nevodí napájeti?
Lukáš 13. - 16. Tato pak dcera Abrahamova, kterouž byl svázal satan již osmnácte let, což neměla býti rozvázána od svazku v den sváteční?
Lukáš 13. - 17. A když on to pověděl, zastyděli se všickni protivníci jeho, ale všecken lid radoval se ze všech těch slavných skutků, kteříž se dáli od něho.
Lukáš 13. - 18. I řekl Ježíš: Čemu podobno jest království Boží a k čemu je přirovnám?
Lukáš 13. - 19. Podobno jest zrnu horčičnému, kteréžto vzav člověk, uvrhl do zahrady své. I rostlo, a učiněno jest v strom veliký, a ptactvo nebeské hnízda sobě dělali na ratolestech jeho.
Lukáš 13. - 20. A opět řekl: K čemu připodobním království Boží?
Lukáš 13. - 21. Podobno jest kvasu, kterýžto vzavši žena, zadělala ve třech měřicích mouky, až zkysalo všecko.
Lukáš 13. - 22. I chodil po městech a městečkách uče, bera se do Jeruzaléma.
Lukáš 13. - 23. I řekl jemu jeden: Pane, tuším, že jest málo těch, kteříž spaseni býti mají? On pak řekl k nim:
Lukáš 13. - 24. Snažujte se vcházeti těsnou branou; neboť (pravím vám) mnozí hledati budou vjíti, a nebudou moci,
Lukáš 13. - 25. Totiž když vejde hospodář, a zavře dveře, a počnete vně státi a tlouci na dveře, řkouce: Pane, Pane, otevři nám, a on odpovídaje, díť vám: Neznám vás, odkud jste:
Lukáš 13. - 26. Tedy počnete říci: Jídali jsme a píjeli před tebou, a na ulicech našich jsi učil.
Lukáš 13. - 27. I dí: Pravím vám, žeť vás neznám, odkud jste. Odejdětež ode mne všickni činitelé nepravosti.
Lukáš 13. - 28. Tamť bude pláč a škřipení zubů, když uzříte Abrahama a Izáka a Jákoba a všecky proroky v království Božím, sami pak sebe vyhnané ven.
Lukáš 13. - 29. I přijdouť mnozí od východu, a od západu, a od půlnoci, i od poledne, a budou stoliti v království Božím.
Lukáš 13. - 30. A aj, jsouť poslední, kteříž budou první, a jsou první, kteříž budou poslední.
Lukáš 13. - 31. A v ten den přistoupili někteří z farizeů, řkouce jemu: Vyjdi, a odejdi odsud, nebo Herodes chce tě zamordovati.
Lukáš 13. - 32. I řekl jim: Jdouce, povězte lišce té: Aj, vymítám ďábly, a uzdravuji dnes a zítra, a třetího dne dokonám.
Lukáš 13. - 33. Ale však musím dnes a zítra i pozejtří choditi; neboť jest nelze proroku zahynouti jinde kromě Jeruzaléma.
Lukáš 13. - 34. Jeruzaléme, Jeruzaléme, ješto morduješ proroky a kamenuješ ty, kteříž k tobě bývají posláni, kolikrát jsem chtěl shromážditi syny tvé, jako slepice kuřátka svá pod křídla? A nechtěli jste.
Lukáš 13. - 35. Aj, opuštěn bude dům váš a zanechán vám pustý. Ale jistě pravím vám, že nikoli mne neuzříte, ažť přijde čas, když díte: Požehnaný, jenž se béře ve jménu Páně.
Lukáš 14. - 1. I stalo se, když všel Ježíš do domu jednoho knížete farizejského v sobotu, aby jedl chléb, že oni šetřili ho.
Lukáš 14. - 2. A aj, člověk jeden vodnotelný byl před ním.
Lukáš 14. - 3. I odpověděv Ježíš, dí zákoníkům a farizeům, řka: Sluší-li v sobotu uzdravovati?
Lukáš 14. - 4. A oni mlčeli. Tedy on dosáh jeho, uzdravil a propustil.
Lukáš 14. - 5. A odpověděv k nim řekl: Čí z vás osel anebo vůl upadl by do studnice, a ne ihned by ho vytáhl v den sobotní?
Lukáš 14. - 6. I nemohli jemu na to odpovědíti.
Lukáš 14. - 7. Pověděl také i ku pozvaným podobenství, (spatřiv to, kterak sobě přední místa vyvolovali,) řka k nim:
Lukáš 14. - 8. Kdybys byl od někoho pozván na svadbu, nesedej na předním místě, ať by snad vzácnější nežli ty nebyl pozván od něho.
Lukáš 14. - 9. A přijda ten, kterýž tebe i onoho pozval, řekl by tobě: Dej tomuto místo. A tehdy počal bys s hanbou na posledním místě seděti.
Lukáš 14. - 10. Ale když bys byl pozván, jda, posaď se na posledním místě. A kdyby přišel ten, kterýž tebe pozval, aby řekl tobě: Příteli, posedni výše, tedy budeš míti chválu před spolustolícími.
Lukáš 14. - 11. Nebo každý, kdož se povyšuje, bude ponížen; a kdož se ponižuje, bude povýšen.
Lukáš 14. - 12. Pravil také i tomu, kterýž ho byl pozval: Když činíš oběd nebo večeři, nezov přátel svých, ani bratří svých, ani sousedů bohatých, ať by snad i oni zase nezvali tebe, a měl bys odplatu.
Lukáš 14. - 13. Ale když činíš hody, povolej chudých, chromých, kulhavých, slepých,
Lukáš 14. - 14. A blahoslavený budeš. Neboť nemají, odkud by odplatili tobě, ale budeť odplaceno při vzkříšení spravedlivých.
Lukáš 14. - 15. I uslyšav to jeden z přísedících, řekl jemu: Blahoslavený jest, kdož jí chléb v království Božím.
Lukáš 14. - 16. On pak řekl jemu: Člověk jeden učinil večeři velikou, a pozval mnohých.
Lukáš 14. - 17. I poslal služebníka svého v hodinu večeře, aby řekl pozvaným: Pojďte, nebo již připraveno jest všecko.
Lukáš 14. - 18. I počali se všickni spolu vymlouvati. První řekl jemu: Ves jsem koupil, a musím vyjíti a ohledati jí; prosím tebe, vymluv mne.
Lukáš 14. - 19. A druhý řekl: Patero spřežení volů koupil jsem, a jdu, abych jich zkusil; prosím tebe, vymluv mne.
Lukáš 14. - 20. A jiný dí: Ženu jsem pojal, a protož nemohu přijíti.
Lukáš 14. - 21. I navrátiv se služebník, zvěstoval tyto věci pánu svému. Tedy rozhněvav se hospodář, řekl služebníku svému: Vyjdi rychle na rynky a na ulice města, a chudé, i chromé, i kulhavé, a slepé uveď sem.
Lukáš 14. - 22. I řekl služebník: Pane, stalo se, jakož jsi rozkázal, a ještěť místo jest.
Lukáš 14. - 23. Tedy řekl pán služebníku: Vyjdiž na cesty a mezi ploty, a přinuť vjíti, ať se naplní dům můj.
Lukáš 14. - 24. Nebo pravímť vám, že žádný z mužů těch, kteříž pozváni byli, neokusí večeře mé.
Lukáš 14. - 25. Šli pak mnozí zástupové s ním. A on obrátiv se, řekl jim:
Lukáš 14. - 26. Jde-li kdo ke mně, a nemá-li v nenávisti otce svého, i mateře, i ženy, i dětí, i bratří, i sestr, ano i té duše své, nemůž býti mým učedlníkem.
Lukáš 14. - 27. A kdožkoli nenese kříže svého, a jde za mnou, nemůž býti mým učedlníkem.
Lukáš 14. - 28. Nebo kdo z vás jest, chtěje stavěti věži, aby prve sedna, nepočetl nákladu, bude-li míti dosti k dokonání toho díla?
Lukáš 14. - 29. Aby snad, když by položil grunt, a nemohl dokonati, nepřišlo na to, že všickni to vidouce, počali by se jemu posmívati,
Lukáš 14. - 30. Řkouce: Tento člověk počal stavěti, a nemohl dokonati.
Lukáš 14. - 31. Anebo který král bera se k boji proti jinému králi, zdaliž prve nesedne, aby se poradil, mohl-li by s desíti tisíci potkati se s tím, kterýž s dvadcíti tisíci táhne proti němu?
Lukáš 14. - 32. Sic jinak, když ještě podál od něho jest, pošle posly k němu, žádaje toho, což by bylo ku pokoji.
Lukáš 14. - 33. Tak zajisté každý z vás, kdož se neodřekne všech věcí, kterýmiž vládne, nemůž býti mým učedlníkem.
Lukáš 14. - 34. Dobráť jest sůl. Pakli sůl bude zmařena, čím bude napravena?
Lukáš 14. - 35. Ani do země, ani do hnoje se nehodí; ale vyvržena bude ven. Kdo má uši k slyšení, slyš.
Lukáš 15. - 1. Přibližovali se pak k němu všickni publikáni a hříšníci, aby ho slyšeli.
Lukáš 15. - 2. I reptali farizeové a zákoníci, řkouce: Tento hříšníky přijímá a jí s nimi.
Lukáš 15. - 3. I pověděl jim podobenství toto, řka:
Lukáš 15. - 4. Kdyby někdo z vás měl sto ovec, a ztratil by jednu z nich, zdaliž by nenechal devadesáti devíti na poušti, a nešel k té, kteráž zahynula, až by i nalezl ji?
Lukáš 15. - 5. A nalezna, jistě by ji vložil na ramena svá s radostí.
Lukáš 15. - 6. A přijda domů, svolal by přátely a sousedy, řka jim: Spolu radujte se se mnou, neb jsem nalezl ovci svou, kteráž byla zahynula.
Lukáš 15. - 7. Pravímť vám, že tak jest radost v nebi nad jedním hříšníkem pokání činícím větší, nežli nad devadesáti devíti spravedlivými, kteříž nepotřebují pokání.
Lukáš 15. - 8. Aneb žena některá mající grošů deset, ztratila-li by jeden groš, zdaliž nezažže svíce, a nemete domu, a nehledá pilně, dokudž nenalezne?
Lukáš 15. - 9. A když nalezne, svolá přítelkyně a sousedy, řkuci: Spolu radujte se se mnou, neb jsem nalezla groš, kterýž jsem byla ztratila.
Lukáš 15. - 10. Takť pravím vám, že jest radost před anděly Božími nad jedním hříšníkem pokání činícím.
Lukáš 15. - 11. Řekl také Ježíš: Člověk jeden měl dva syny.
Lukáš 15. - 12. Z nichž mladší řekl otci: Otče, dej mi díl statku, kterýž mně náleží. I rozdělil jim statek.
Lukáš 15. - 13. A po nemnohých dnech, shromáždiv sobě všecko mladší syn, odšel do daleké krajiny, a tam rozmrhal statek svůj, živ jsa prostopášně.
Lukáš 15. - 14. A když všecko utratil, stal se hlad veliký v krajině té, a on počal nouzi trpěti.
Lukáš 15. - 15. I všed, přídržel se jednoho měštěnína krajiny té; a on jej poslal do vsi své, aby pásl vepře.
Lukáš 15. - 16. I žádal nasytiti břicho své mlátem, kteréž svině jedly, a žádný nedával jemu.
Lukáš 15. - 17. On pak přišed sám k sobě, řekl: Aj, jak mnozí čeledínové u otce mého hojnost mají chleba, a já tuto hladem mru!
Lukáš 15. - 18. Vstana, půjdu k otci svému, a dím jemu: Otče, zhřešil jsem proti nebi a před tebou,
Lukáš 15. - 19. A již více nejsem hoden slouti syn tvůj. Ale učiň mne jako jednoho z čeledínů svých.
Lukáš 15. - 20. I vstav, šel k otci svému. A když ještě opodál byl, uzřel jej otec jeho, a milosrdenstvím hnut jsa, přiběh, padl na šíji jeho, a políbil ho.
Lukáš 15. - 21. I řekl jemu syn: Otče, zhřešil jsem proti nebi a před tebou, a jižť nejsem hoden slouti syn tvůj.
Lukáš 15. - 22. I řekl otec služebníkům svým: Přineste roucho to první, a oblecte jej, a dejte prsten na ruku jeho a obuv na nohy.
Lukáš 15. - 23. A přivedouce tele tučné, zabijte, a hodujíce, buďme veseli.
Lukáš 15. - 24. Nebo tento syn můj byl umřel, a zase ožil; byl zahynul, a nalezen jest. I počali veseli býti.
Lukáš 15. - 25. Byl pak syn jeho starší na poli. A jda, když se přibližoval k domu, uslyšel zpívání a hluk veselících se.
Lukáš 15. - 26. I povolav jednoho z služebníků svých, otázal se ho, co by to bylo.
Lukáš 15. - 27. A on řekl jemu: Bratr tvůj přišel, i zabil otec tvůj tučné tele, že ho zdravého přijal.
Lukáš 15. - 28. I rozhněval se on, a nechtěl tam vjíti. Otec pak jeho vyšed, prosil ho.
Lukáš 15. - 29. A on odpověděv, řekl otci: Aj, tolik let sloužím tobě, a nikdy jsem přikázání tvého nepřestoupil, avšak nikdy jsi mi nedal ani kozelce, abych také s přáteli svými vesel pobyl.
Lukáš 15. - 30. Ale když syn tvůj tento, kterýž prožral statek tvůj s nevěstkami, přišel, zabils jemu tele tučné.
Lukáš 15. - 31. A on řekl mu: Synu, ty vždycky se mnou jsi, a všecky věci mé jsou tvé.
Lukáš 15. - 32. Ale hodovati a radovati se náleželo. Nebo bratr tvůj tento byl umřel, a zase ožil; zahynul byl, a nalezen jest.
Lukáš 16. - 1. Pravil pak i k učedlníkům svým: Člověk jeden byl bohatý, kterýž měl šafáře; a ten obžalován jest před ním, jako by mrhal statek jeho.
Lukáš 16. - 2. I povolav ho, řekl jemu: Což to slyším o tobě? Vydej počet z vladařství svého, neb již nebudeš moci déle vládnouti.
Lukáš 16. - 3. I dí vladař sám v sobě: Co učiním? Teď pán můj odjímá ode mne vladařství. Kopati nemohu, žebrati se stydím.
Lukáš 16. - 4. Vím, co učiním, aby, když budu zbaven vladařství, přijali mne do svých domů.
Lukáš 16. - 5. I zavolav jednoho každého dlužníka pána svého, řekl prvnímu: Jaks mnoho dlužen pánu mému?
Lukáš 16. - 6. A on řekl: Sto tun oleje. I řekl mu: Vezmi rejistra svá, a sedna rychle, napiš padesát.
Lukáš 16. - 7. Potom druhému řekl: Ty pak jaks mnoho dlužen? Kterýž řekl: Sto korců pšenice. I dí mu: Vezmi rejistra svá, a napiš osmdesát.
Lukáš 16. - 8. I pochválil pán vladaře nepravého, že sobě opatrně učinil. Nebo synové tohoto světa opatrnější jsou, nežli synové světla v svých věcech.
Lukáš 16. - 9. I jáť pravím vám: Čiňte sobě přátely z mamony nepravosti, aby, když byste zhynuli, přijali vás do věčných stanů.
Lukáš 16. - 10. Kdožť jest věrný v mále, i ve mnozeť věrný bude. A kdož v mále jest nepravý, i ve mnozeť nepravý jest.
Lukáš 16. - 11. Poněvadž tedy v mamoně nepravé věrní jste nebyli, spravedlivého zboží kdo vám svěří?
Lukáš 16. - 12. A když jste v cizím věrní nebyli, což vašeho jest, kdo vám dá?
Lukáš 16. - 13. Nižádný služebník nemůž dvěma pánům sloužiti. Nebť zajisté jednoho nenáviděti bude, a druhého milovati, aneb jednoho přídržeti se bude, a druhým pohrdne. Nemůžte Bohu sloužiti a mamoně.
Lukáš 16. - 14. Slyšeli pak toto všecko i farizeové, kteříž byli lakomí, a posmívali se jemu.
Lukáš 16. - 15. I dí jim: Vy jste, ješto se sami spravedliví činíte před lidmi, ale Bůhť zná srdce vaše; nebo což jest u lidí vysokého, ohavnost jest před Bohem.
Lukáš 16. - 16. Zákon a Proroci až do Jana, a od té chvíle království Boží zvěstuje se, a každý se do něho násilně tiskne.
Lukáš 16. - 17. Snázeť jest zajisté nebi a zemi pominouti, nežli v Zákoně jednomu tytlíku zahynouti.
Lukáš 16. - 18. Každý, kdož propustí manželku svou, a jinou pojímá, cizoloží; a kdož propuštěnou od muže pojímá, cizoloží.
Lukáš 16. - 19. Byl pak člověk jeden bohatý, a obláčel se v šarlat a v kment, a hodoval na každý den stkvostně.
Lukáš 16. - 20. A byl také jeden žebrák, jménem Lazar, kterýžto ležel u vrat jeho vředovitý,
Lukáš 16. - 21. Žádaje nasycen býti z drobtů, kteříž padali z stolu bohatce. Ale i psi přicházejíce, lízali vředy jeho.
Lukáš 16. - 22. I stalo se, že ten žebrák umřel, a nesen jest od andělů do lůna Abrahamova. Umřel pak i bohatec, a pohřben jest.
Lukáš 16. - 23. Potom v pekle pozdvih očí svých, v mukách jsa, uzřel Abrahama zdaleka, a Lazara v lůnu jeho.
Lukáš 16. - 24. I zvolav bohatec, řekl: Otče Abrahame, smiluj se nade mnou, a pošli Lazara, ať omočí konec prstu svého v vodě, a svlaží jazyk můj; nebo se mučím v tomto plameni.
Lukáš 16. - 25. I řekl mu Abraham: Synu, rozpomeň se, žes ty již vzal dobré věci své v životě svém, a Lazar též zlé. Nyní pak tento se již těší, ale ty se mučíš.
Lukáš 16. - 26. A nadto nade všecko mezi námi a vámi propast veliká utvrzena jest, aby ti, kteříž chtí odsud k vám jíti, nemohli, ani odonud k nám přijíti.
Lukáš 16. - 27. I řekl: Ale prosím tebe, Otče, abys ho poslal do domu otce mého.
Lukáš 16. - 28. Neboť mám pět bratrů. Ať jim svědčí, aby i oni nepřišli do tohoto místa muk.
Lukáš 16. - 29. I řekl jemu Abraham: Majíť Mojžíše a Proroky, nechť jich poslouchají.
Lukáš 16. - 30. A on řekl: Nic, otče Abrahame, ale kdyby kdo z mrtvých šel k nim, budou pokání činiti.
Lukáš 16. - 31. I řekl mu: Poněvadž Mojžíše a Proroků neposlouchají, aniž byť kdo z mrtvých vstal, uvěří jemu.
Lukáš 17. - 1. Tedy řekl učedlníkům: Není možné, aby nepřišla pohoršení, ale běda tomu, skrze kohož přicházejí.
Lukáš 17. - 2. Lépe by mu bylo, aby žernov osličí vložen byl na hrdlo jeho, a uvržen byl do moře, nežli by pohoršil jednoho z těchto maličkých.
Lukáš 17. - 3. Šetřte se. Zhřešil-li by pak proti tobě bratr tvůj, potresci ho, a bude-liť toho želeti, odpusť mu.
Lukáš 17. - 4. A byť pak sedmkrát za den zhřešil proti tobě, a sedmkrát za den obrátil se k tobě, řka: Žel mi toho, odpusť mu.
Lukáš 17. - 5. I řekli apoštolé Pánu: Přispoř nám víry.
Lukáš 17. - 6. I dí Pán: Kdybyste měli víru jako zrno horčičné, řekli byste této moruši: Vykořeň se a přesaď se do moře, a uposlechla by vás.
Lukáš 17. - 7. Nebo kdo jest z vás, maje služebníka, ješto oře aneb pase dobytek, aby jemu, když by se s pole navrátil, hned řekl: Pojď a seď za stůl?
Lukáš 17. - 8. Ale zdali raději nedí jemu: Připrav, ať povečeřím, a opáše se, služ mi, až se najím a napím, a potom i ty jez a pij?
Lukáš 17. - 9. Zdali děkuje služebníku tomu, že učinil to, což mu rozkázal? Nezdá mi se.
Lukáš 17. - 10. Tak i vy, když učiníte všecko, což vám přikázáno, rcete: Služebníci neužiteční jsme. Což jsme povinni byli učiniti, učinili jsme.
Lukáš 17. - 11. I stalo se, když se bral do Jeruzaléma, že šel skrze Samaří a Galilei.
Lukáš 17. - 12. A když vcházel do jednoho městečka, potkalo se s ním deset mužů malomocných, kteřížto stáli zdaleka.
Lukáš 17. - 13. A pozdvihše hlasu, řekli: Ježíši přikazateli, smiluj se nad námi.
Lukáš 17. - 14. Kteréžto on uzřev, řekl jim: Jdouce, ukažte se kněžím. I stalo se, když šli, že očištěni jsou.
Lukáš 17. - 15. Jeden pak z nich uzřev, že jest uzdraven, navrátil se s velikým hlasem, velebě Boha.
Lukáš 17. - 16. A padl na tvář k nohám jeho, díky čině jemu. A ten byl Samaritán.
Lukáš 17. - 17. I odpověděv Ježíš, řekl: Zdaliž jich deset není očištěno? A kdež jest jich devět?
Lukáš 17. - 18. Nenalezli se k tomu, aby přijdouce, chválu Bohu vzdali, jediné cizozemec tento?
Lukáš 17. - 19. I řekl jemu: Vstana, jdi, víra tvá tě uzdravila.
Lukáš 17. - 20. Otázán pak jsa od zákoníků, kdy přijde království Boží, odpověděl jim a řekl: Nepřijdeť království Boží patrně.
Lukáš 17. - 21. Aniž řeknou: Aj, tuto, aneb aj, tamto. Nebo aj, království Boží jestiť mezi vámi.
Lukáš 17. - 22. I řekl učedlníkům: Přijdou dnové, že budete žádati viděti jeden den Syna člověka, a neuzříte.
Lukáš 17. - 23. A dějíť vám: Aj, zde, hle, tamto. Nechoďte, ani následujte.
Lukáš 17. - 24. Nebo jakožto blesk blýskající se z jedné krajiny, kteráž pod nebem jest, až do druhé, kteráž též pod nebem jest, svítí, tak bude i Syn člověka ve dni svém.
Lukáš 17. - 25. Ale nejprve musí mnoho trpěti, a potupen býti od národu tohoto.
Lukáš 17. - 26. A jakož se dálo za dnů Noé, tak bude i za dnů Syna člověka.
Lukáš 17. - 27. Jedli, pili, ženili se, vdávaly se až do toho dne, v kterémžto Noé všel do korábu; i přišla potopa, a zahladila všecky.
Lukáš 17. - 28. A též podobně, jako se stalo ve dnech Lotových: Jedli, pili, kupovali, prodávali, štěpovali, stavěli.
Lukáš 17. - 29. Ale dne toho, když vyšel Lot z Sodomy, pršel oheň s sirou s nebe, a zahladil všecky.
Lukáš 17. - 30. Takť nápodobně bude v ten den, když se Syn člověka zjeví.
Lukáš 17. - 31. V ten čas kdo by byl na střeše, a nádobí jeho v domu, nesstupuj, aby je pobral; a kdo na poli, též nevracuj se zase.
Lukáš 17. - 32. Pomněte na Lotovu ženu.
Lukáš 17. - 33. Nebo kdož by koli hledal život svůj zachovati, ztratíť jej; a kdož by jej koli ztratil, obživíť jej.
Lukáš 17. - 34. Pravímť vám: V tu noc budou dva na loži jednom; jeden bude vzat, a druhý opuštěn.
Lukáš 17. - 35. Dvě budou mleti spolu; jedna bude vzata, a druhá opuštěna.
Lukáš 17. - 36. Dva budou na poli; jeden bude vzat, a druhý opuštěn.
Lukáš 17. - 37. I odpověděvše, řekli jemu: Kde, Pane? On pak řekl jim: Kdežť bude tělo, tamť se shromáždí i orlice.
Lukáš 18. - 1. Pověděl jim také i podobenství, kterak by potřebí bylo vždycky se modliti a neoblevovati,
Lukáš 18. - 2. Řka: Byl jeden soudce v městě jednom, kterýž se Boha nebál a člověka nestyděl.
Lukáš 18. - 3. Byla pak vdova jedna v témž městě. I přišla k němu, řkuci: Pomsti mne nad protivníkem mým.
Lukáš 18. - 4. A on nechtěl za dlouhý čas. Ale potom řekl sám v sobě: Ač se Boha nebojím, a člověka nestydím,
Lukáš 18. - 5. Však že mi pokoje nedá tato vdova, pomstím jí, aby naposledy přijduci, neuhaněla mne.
Lukáš 18. - 6. I dí Pán: Slyšte, co praví soudce nepravý.
Lukáš 18. - 7. A což by pak Bůh nepomstil volených svých, volajících k němu dnem i nocí, ačkoli i prodlévá jim?
Lukáš 18. - 8. Pravímť vám, žeť jich brzo pomstí. Ale když přijde Syn člověka, zdaliž nalezne víru na zemi?
Lukáš 18. - 9. I řekl také k některým, kteříž v sebe doufali, že by spravedliví byli, jiných sobě za nic nevážíce, podobenství toto:
Lukáš 18. - 10. Dva muži vstupovali do chrámu, aby se modlili, jeden farizeus a druhý publikán.
Lukáš 18. - 11. Farizeus stoje soukromí, takto se modlil: Bože, děkuji tobě, že nejsem jako jiní lidé, dráči, nespravedliví, cizoložníci, aneb jako i tento publikán.
Lukáš 18. - 12. Postím se dvakrát do téhodne, desátky dávám ze všech věcí, kterýmiž vládnu.
Lukáš 18. - 13. Publikán pak zdaleka stoje, nechtěl ani očí k nebi pozdvihnouti, ale bil se v prsy své, řka: Bože, buď milostiv mně hříšnému.
Lukáš 18. - 14. Pravímť vám: Odšel tento, ospravedlněn jsa, do domu svého, a ne onen. Nebo každý, kdož se povyšuje, bude ponížen; a kdož se ponižuje, bude povýšen.
Lukáš 18. - 15. Přinášeli také k němu i nemluvňátka, aby se jich dotýkal. To viděvše učedlníci, přimlouvali jim.
Lukáš 18. - 16. Ale Ježíš svolav je, řekl: Nechte dítek, ať jdou ke mně, a nebraňte jim, nebo takovýchť jest království Boží.
Lukáš 18. - 17. Amen pravím vám: Kdož by koli nepřijal království Božího jako dítě, nevejdeť do něho.
Lukáš 18. - 18. I otázalo se ho jedno kníže, řka: Mistře dobrý, co čině, život věčný obdržím?
Lukáš 18. - 19. I řekl jemu Ježíš: Co mne nazýváš dobrým? Žádný není dobrý, než sám toliko Bůh.
Lukáš 18. - 20. Však umíš přikázání: Nezcizoložíš, nezabiješ, nepokradeš, nepromluvíš křivého svědectví, cti otce svého i matku svou.
Lukáš 18. - 21. On pak řekl: Toho všeho ostříhal jsem od své mladosti.
Lukáš 18. - 22. Slyšav to Ježíš, řekl mu: Ještěť se jednoho nedostává. Všecko, což máš, prodej, a rozdej chudým, a budeš míti poklad v nebi, a pojď, následuj mne.
Lukáš 18. - 23. On pak uslyšav to, zarmoutil se; byl zajisté bohatý velmi.
Lukáš 18. - 24. A viděv jej Ježíš zarmouceného, řekl: Aj, jak nesnadně ti, kdož statky mají, do království Božího vejdou!
Lukáš 18. - 25. Snáze jest zajisté velbloudu skrze jehelnou dírku projíti, nežli bohatému vjíti do království Božího.
Lukáš 18. - 26. Tedy řekli ti, kteříž to slyšeli: I kdož může spasen býti?
Lukáš 18. - 27. A on dí jim: Což jest nemožného u lidí, možné jest u Boha.
Lukáš 18. - 28. I řekl Petr: Aj, my opustili jsme všecko, a šli jsme za tebou.
Lukáš 18. - 29. On pak řekl jim: Amen pravím vám, že není žádného, kterýž by opustil dům, neb rodiče, neb bratří, neb manželku, nebo dítky, pro království Boží,
Lukáš 18. - 30. Aby nevzal v tomto času mnohem více, v budoucím pak věku míti bude život věčný.
Lukáš 18. - 31. Tedy pojav Ježíš dvanácte, řekl jim: Aj, vstupujeme do Jeruzaléma, a naplníť se všecko to, což psáno jest skrze Proroky o Synu člověka.
Lukáš 18. - 32. Nebo vydán bude pohanům, a bude posmíván, a zlehčen i uplván.
Lukáš 18. - 33. A ubičujíce, zamordují jej, ale on třetího dne z mrtvých vstane.
Lukáš 18. - 34. Oni pak tomu nic nerozuměli, a bylo slovo to skryto před nimi, aniž věděli, co se pravilo.
Lukáš 18. - 35. I stalo se, když se přibližoval k Jericho, slepý jeden seděl podle cesty, žebře.
Lukáš 18. - 36. A slyšev zástup pomíjející, otázal se, co by to bylo?
Lukáš 18. - 37. I oznámili jemu, že Ježíš Nazaretský tudy jde.
Lukáš 18. - 38. I zvolal, řka: Ježíši, synu Davidův, smiluj se nade mnou!
Lukáš 18. - 39. A ti, kteříž napřed šli, přimlouvali mu, aby mlčal. Ale on mnohem více volal: Synu Davidův, smiluj se nade mnou!
Lukáš 18. - 40. Tedy zastaviv se Ježíš, rozkázal ho k sobě přivésti. A když se přibližoval, otázal se ho,
Lukáš 18. - 41. Řka: Co chceš, ať tobě učiním? On pak dí: Pane, ať vidím.
Lukáš 18. - 42. A Ježíš řekl jemu: Prohlédni. Víra tvá tě uzdravila.
Lukáš 18. - 43. A ihned prohlédl, a šel za ním, velebě Boha. A všecken lid viděv to, vzdal chválu Bohu.
Lukáš 19. - 1. A všed Ježíš, bral se přes Jericho.
Lukáš 19. - 2. A aj, muž, jménem Zacheus, a ten byl hejtman nad celnými, a byl bohatý.
Lukáš 19. - 3. I žádostiv byl viděti Ježíše, kdo by byl; a nemohl pro zástup, nebo postavy malé byl.
Lukáš 19. - 4. A předběh napřed, vstoupil na strom planého fíku, aby jej viděl; neb tudy měl jíti.
Lukáš 19. - 5. A když přišel k tomu místu, pohleděv zhůru Ježíš, uzřel jej, i řekl jemu: Zachee, spěšně sstup dolů, nebo dnes v domu tvém musím zůstati.
Lukáš 19. - 6. I sstoupil rychle, a přijal jej radostně.
Lukáš 19. - 7. A viděvše to všickni, reptali, řkouce: K člověku hříšnému se obrátil.
Lukáš 19. - 8. Stoje pak Zacheus, řekl ku Pánu: Aj, polovici statku svého, Pane, dávám chudým, a oklamal-li jsem v čem koho, navracuji to čtvernásob.
Lukáš 19. - 9. I dí jemu Ježíš: Dnes spasení stalo se domu tomuto, protože i on jest syn Abrahamův.
Lukáš 19. - 10. Nebo přišel Syn člověka, aby hledal a spasil, což bylo zahynulo.
Lukáš 19. - 11. Toho když oni poslouchali, promluvil k nim dále podobenství, protože byl blízko od Jeruzaléma a že se oni domnívali, že by se hned mělo zjeviti království Boží.
Lukáš 19. - 12. I řekl: Člověk jeden rodu znamenitého odšel do daleké krajiny, aby přijal království a zase se navrátil.
Lukáš 19. - 13. I povolav desíti služebníků svých, dal jim deset hřiven, a řekl jim: Kupčtež, dokudž nepřijdu.
Lukáš 19. - 14. Měšťané pak jeho nenáviděli ho, a poslali poselství za ním, řkouce: Nechcemeť, aby tento kraloval nad námi.
Lukáš 19. - 15. I stalo se, když se navrátil, přijav království, rozkázal zavolati těch svých služebníků, kterýmž byl dal peníze, aby zvěděl, jak kdo mnoho získal.
Lukáš 19. - 16. I přišel první, řka: Pane, hřivna tvá deset hřiven získala.
Lukáš 19. - 17. I řekl jemu: To dobře, služebníče dobrý. Že jsi nad málem byl věrný, mějž moc nad desíti městy.
Lukáš 19. - 18. A druhý přišel, řka: Pane, hřivna tvá získala pět hřiven.
Lukáš 19. - 19. I tomu řekl: I ty budiž nad pěti městy.
Lukáš 19. - 20. A jiný přišel, řka: Pane, aj, teď hřivna tvá, kterouž jsem měl složenou v šátku.
Lukáš 19. - 21. Nebo jsem se bál tebe, ješto jsi člověk přísný; béřeš, čeho jsi nepoložil, a žneš, čeho jsi nerozsíval.
Lukáš 19. - 22. I řekl jemu: Z úst tvých soudím tebe, služebníče zlý. Věděl jsi, že jsem já člověk přísný, bera, což jsem nepoložil, a žna, čehož jsem nerozsíval.
Lukáš 19. - 23. I pročes tedy nedal peněz mých na stůl, a já přijda, byl bych je vzal i s požitky?
Lukáš 19. - 24. I řekl těm, kteříž tu stáli: Vezměte od něho hřivnu, a dejte tomu, kterýž má deset hřiven.
Lukáš 19. - 25. I řekli jemu: Pane, máť deset hřiven.
Lukáš 19. - 26. I dí jim: Jistě pravím vám, že každému, kdož má, bude dáno, ale od toho, kterýž nemá, i to, což má, bude odjato.
Lukáš 19. - 27. Ty pak nepřátely mé, kteříž nechtěli, abych nad nimi kraloval, přiveďte sem a zmordujte přede mnou.
Lukáš 19. - 28. To pověděv, šel předce, vstupuje k Jeruzalému.
Lukáš 19. - 29. I stalo se; když se přiblížil k Betfagi a k Betany, k hoře, kteráž slove Olivetská, poslal dva učedlníky své,
Lukáš 19. - 30. Řka: Jděte do městečka, kteréž proti vám jest. Do kteréhožto vejdouce, naleznete oslátko přivázané, na němžto nikdy žádný z lidí neseděl. Odvěžtež je, a přiveďte ke mně.
Lukáš 19. - 31. A optal-liť by se vás kdo, proč je odvazujete, tak jemu díte: Protože Pán ho potřebuje.
Lukáš 19. - 32. Tedy odšedše ti, kteříž byli posláni, nalezli tak, jakž jim byl pověděl.
Lukáš 19. - 33. A když odvazovali oslátko, řekli páni jeho k nim: Proč odvazujete oslátko?
Lukáš 19. - 34. A oni řekli: Pán ho potřebuje.
Lukáš 19. - 35. I přivedli je k Ježíšovi, a vloživše roucha svá na oslátko, vsadili na ně Ježíše.
Lukáš 19. - 36. A když on jel, stlali roucha svá na cestě.
Lukáš 19. - 37. Když se pak již přibližoval k místu tomu, kudyž scházejí s hory Olivetské, počalo všecko množství učedlníků radostně chváliti Boha hlasem velikým ze všech divů, kteréž byli viděli,
Lukáš 19. - 38. Řkouce: Požehnaný král, jenž se béře ve jménu Páně. Pokoj na nebi, a sláva na výsostech.
Lukáš 19. - 39. Ale někteří z farizeů, kteříž tu byli v zástupu, řekli k němu: Mistře, potresci učedlníků svých.
Lukáš 19. - 40. I odpověděv, řekl jim: Pravímť vám: Budou-li tito mlčeti, kameníť bude volati.
Lukáš 19. - 41. A když se přiblížil, uzřev město, plakal nad ním,
Lukáš 19. - 42. Řka: Ó kdybys poznalo i ty, a to aspoň v takový tento den tvůj, které by věci ku pokoji tobě byly; ale skrytoť jest to nyní od očí tvých.
Lukáš 19. - 43. Nebo přijdou na tě dnové, v nichž obklíčí tě nepřátelé tvoji valem, a oblehnou tebe, a ssouží tě se všech stran.
Lukáš 19. - 44. A s zemí srovnají tě, i syny tvé, kteříž v tobě jsou, a nenechajíť v tobě kamene na kameni, protože jsi nepoznalo času navštívení svého.
Lukáš 19. - 45. A všed do chrámu, počal vymítati prodavače a kupce z něho,
Lukáš 19. - 46. Řka jim: Psáno jest: Dům můj dům modlitby jest, vy jste jej pak učinili peleší lotrovskou.
Lukáš 19. - 47. I učil na každý den v chrámě. Přední pak kněží a zákoníci i přední v lidu hledali ho zahladiti.
Lukáš 19. - 48. A nenalezli, co by jemu učinili. Nebo všecken lid jej sobě liboval, poslouchaje ho.
Lukáš 20. - 1. I stalo se v jeden den, když on učil lid v chrámě a kázal evangelium, že přišli k tomu přední kněží a zákoníci s staršími,
Lukáš 20. - 2. I řekli jemu: Pověz nám, jakou mocí tyto věci činíš, aneb kdo tobě tuto moc dal?
Lukáš 20. - 3. I odpověděv, řekl jim: Otížiť se i já vás o jedné věci a odpověztež mi:
Lukáš 20. - 4. Křest Janův s nebe-li byl, čili z lidí?
Lukáš 20. - 5. Oni pak uvažovali to mezi sebou, řkouce: Jestliže bychom řekli: S nebe, díť nám: Pročež jste tedy neuvěřili jemu?
Lukáš 20. - 6. Pakli díme: Z lidí, lid všecken ukamenuje nás; neb oni cele tak drží, že Jan jest prorok.
Lukáš 20. - 7. I odpověděli: Že nevědí, odkud jest byl.
Lukáš 20. - 8. I řekl jim Ježíš: Aniž já vám povím, jakou mocí toto činím.
Lukáš 20. - 9. I počal lidu praviti podobenství toto: Člověk jeden štípil vinici, a pronajal ji vinařům, a sám odšed podál byl tam za mnohé časy.
Lukáš 20. - 10. A v čas slušný poslal k vinařům služebníka, aby z ovoce vinice dali jemu. Vinaři pak zmrskavše jej, pustili ho prázdného.
Lukáš 20. - 11. A on poslal druhého služebníka. Oni pak i toho zmrskavše a zohavivše, pustili prázdného.
Lukáš 20. - 12. I poslal třetího. Ale oni i toho zranivše, vystrčili ven.
Lukáš 20. - 13. Tedy řekl Pán vinice: Co učiním? Pošli svého milého Syna. Snad když toho uzří, ostýchati se budou.
Lukáš 20. - 14. Uzřevše pak vinaři, rozmlouvali mezi sebou, řkouce: Tentoť jest dědic; pojďte, zabijme jej, aby naše bylo dědictví.
Lukáš 20. - 15. A vystrčivše jej ven z vinice, zamordovali ho. Což tedy učiní jim Pán vinice?
Lukáš 20. - 16. Přijde a vyhladí vinaře ty, a dá vinici jiným. To uslyšavše, řekli: Odstup to.
Lukáš 20. - 17. A on pohleděv na ně, řekl: Co jest pak to, což napsáno jest: Kámen, kterýmž pohrdli dělníci, ten učiněn jest v hlavu úhelní.
Lukáš 20. - 18. Každý, kdož padne na ten kámen, rozrazí se; a na kohož by on upadl, potřeť jej.
Lukáš 20. - 19. I hledali přední kněží a zákoníci, jak by naň vztáhli ruce v tu hodinu, ale báli se lidu. Nebo porozuměli, že by na ně mluvil podobenství to.
Lukáš 20. - 20. Tedy ukládajíce o něm, poslali špehéře, kteříž by se spravedlivými činili, aby ho polapili v řeči, a potom jej vydali vrchnosti a v moc hejtmanu.
Lukáš 20. - 21. I otázali se ho oni, řkouce: Mistře víme, že právě mluvíš a učíš, a nepřijímáš osoby, ale v pravdě cestě Boží učíš.
Lukáš 20. - 22. Sluší-li nám daň dávati císaři, čili nic?
Lukáš 20. - 23. Ale Ježíš rozuměje chytrosti jejich, dí jim: Co mne pokoušíte?
Lukáš 20. - 24. Ukažte mi peníz. Čí má obraz a nápis? I odpověděvše, řekli: Císařův.
Lukáš 20. - 25. On pak řekl jim: Dejtež tedy, co jest císařova, císaři, a což jest Božího, Bohu.
Lukáš 20. - 26. I nemohli ho za slovo popadnouti před lidem, a divíce se odpovědi jeho, umlkli.
Lukáš 20. - 27. Přistoupivše pak někteří z saduceů, (kteříž odpírají býti vzkříšení,) otázali se ho,
Lukáš 20. - 28. Řkouce: Mistře, Mojžíš napsal nám: Kdyby bratr něčí umřel, maje manželku, a umřel by bez dětí, aby ji pojal bratr jeho za manželku, a vzbudil símě bratru svému.
Lukáš 20. - 29. I bylo sedm bratří, a první pojav ženu, umřel bez dětí.
Lukáš 20. - 30. I pojal ji druhý, a umřel i ten bez dětí.
Lukáš 20. - 31. A třetí pojal ji, též i všech těch sedm, a nezůstavivše semene, zemřeli.
Lukáš 20. - 32. Nejposléze po všech umřela i žena.
Lukáš 20. - 33. Protož při vzkříšení kterého z nich bude manželka, poněvadž sedm jich mělo ji za manželku?
Lukáš 20. - 34. A odpovídaje, řekl jim Ježíš: Synové tohoto světa žení se a vdávají.
Lukáš 20. - 35. Ale ti, kteříž hodni jmíni budou dosáhnouti onoho věku a vzkříšení z mrtvých, ani se ženiti budou ani vdávati.
Lukáš 20. - 36. Nebo ani umírati více nebudou moci, andělům zajisté rovni budou. A jsou synové Boží, poněvadž jsou synové vzkříšení.
Lukáš 20. - 37. A že mrtví vstanou z mrtvých, i Mojžíš ukázal při onom kři, když nazývá Pána Bohem Abrahamovým a Bohem Izákovým a Bohem Jákobovým.
Lukáš 20. - 38. Bůhť pak není mrtvých, ale živých, nebo všickni jsou jemu živi.
Lukáš 20. - 39. Tedy odpověděvše někteří z zákoníků, řekli: Mistře, dobře jsi pověděl.
Lukáš 20. - 40. I neodvážili se jeho na nic více tázati.
Lukáš 20. - 41. On pak řekl jim: Kterak někteří praví Krista býti synem Davidovým?
Lukáš 20. - 42. A sám David praví v knihách Žalmových: Řekl Pán Pánu mému: Seď na pravici mé,
Lukáš 20. - 43. Ažť i položím nepřátely tvé v podnož noh tvých.
Lukáš 20. - 44. Poněvadž David jej Pánem nazývá, i kterakž syn jeho jest?
Lukáš 20. - 45. I řekl učedlníkům svým přede vším lidem:
Lukáš 20. - 46. Varujte se od zákoníků, kteříž rádi chodí v krásném rouše a milují pozdravování na trzích a přední stolice v školách a první místo na večeřích,
Lukáš 20. - 47. Kteříž zžírají domy vdovské pod zámyslem dlouhé modlitby. Tiť vezmou těžší odsouzení.
Lukáš 21. - 1. A pohleděv, uzřel lidi bohaté, kteříž metali dary své do pokladnice.
Lukáš 21. - 2. Uzřel pak i jednu vdovu chudičkou, ana uvrhla dva šarty.
Lukáš 21. - 3. I řekl: Vpravdě pravím vám, že vdova tato chudá více uvrhla nežli všickni jiní.
Lukáš 21. - 4. Nebo všickni tito z toho, což jim zbývalo, dali dary Bohu, tato pak z své chudoby všecku živnost svou, kterouž měla, uvrhla.
Lukáš 21. - 5. A když někteří pravili o chrámu, kterak by kamením pěkným i jinými okrasami ozdoben byl, řekl:
Lukáš 21. - 6. Načež se to díváte? Přijdouť dnové, v nichžto nebude zůstaven kámen na kameni, kterýž by nebyl zbořen.
Lukáš 21. - 7. I otázali se ho, řkouce: Mistře, kdy to bude? A které znamení, když se to bude míti státi?
Lukáš 21. - 8. On pak řekl: Vizte, abyste nebyli svedeni. Nebo mnozí přijdou ve jménu mém, řkouce: Že já jsem Kristus, a čas se blíží. Protož nepostupujte po nich.
Lukáš 21. - 9. Když pak uslyšíte o válkách a různicech, nestrachujte se; neboť musí to prve býti, ale ne ihned konec.
Lukáš 21. - 10. Tehdy pravil jim: Povstaneť národ proti národu, a království proti království.
Lukáš 21. - 11. A země třesení veliká budou po místech, a hladové, a morové, hrůzy i zázrakové s nebe velicí.
Lukáš 21. - 12. Ale před tím přede vším vztáhnou ruce své na vás, a protiviti se vám budou, vydávajíce vás do škol a žalářů, vodíce k králům a k vladařům pro jméno mé.
Lukáš 21. - 13. A toť se vám díti bude na svědectví.
Lukáš 21. - 14. Protož složtež to v srdcích vašich, abyste se nestarali, kterak byste odpovídati měli.
Lukáš 21. - 15. Jáť zajisté dám vám ústa a moudrost, kteréžto nebudou moci odolati, ani proti vám ostáti všickni protivníci vaši.
Lukáš 21. - 16. Budete pak zrazováni i od rodičů a od bratrů, od příbuzných i od přátel, a zmordují některé z vás.
Lukáš 21. - 17. A budete v nenávisti všechněm pro jméno mé.
Lukáš 21. - 18. Ale vlas s hlavy vaší nezahyne.
Lukáš 21. - 19. V trpělivosti vaší vládněte dušemi vašimi.
Lukáš 21. - 20. Když pak uzříte obležený od vojska Jeruzalém, tedy vězte, žeť se přiblížilo zkažení jeho.
Lukáš 21. - 21. A tehdy ti, kdož jsou v Judstvu, utíkejte k horám, a kdo uprostřed něho, vyjděte, a kteří v končinách, nevcházejte do něho.
Lukáš 21. - 22. Neboť budou dnové pomsty, aby se naplnilo všecko, což psáno jest.
Lukáš 21. - 23. Ale běda těhotným a těm, kteréž kojí v těch dnech. Neboť bude dav veliký v této zemi, a hněv Boží nad lidem tímto.
Lukáš 21. - 24. I padati budou ostrostí meče, a zjímaní vedeni budou mezi všecky národy, a Jeruzalém tlačen bude od pohanů, dokudž se nenaplní časové pohanů.
Lukáš 21. - 25. A budouť znamení na slunci a na měsíci i na hvězdách, a na zemi soužení národů, nevědoucích se kam díti, když zvuk vydá moře a vlnobití,
Lukáš 21. - 26. Takže zmrtvějí lidé pro strach a pro očekávání těch věcí, kteréž přijdou na všecken svět. Nebo moci nebeské pohybovati se budou.
Lukáš 21. - 27. A tehdyť uzří Syna člověka, an se béře v oblace s mocí a slavou velikou.
Lukáš 21. - 28. A když se toto počne díti, pohleďtež a pozdvihnětež hlav vašich,protože se přibližuje vykoupení vaše.
Lukáš 21. - 29. I pověděl jim podobenství: Patřte na fíkový strom i na všecka stromoví.
Lukáš 21. - 30. Když se již pučí, vidouce to, sami to znáte, že blízko jest léto.
Lukáš 21. - 31. Takž i vy, když uzříte, ano se tyto věci dějí, věztež, že blízko jest království Boží.
Lukáš 21. - 32. Amen pravím vám, že nepomine věk tento, ažť se toto všecko stane.
Lukáš 21. - 33. Nebe a země pominou, ale slova má nepominou.
Lukáš 21. - 34. Pilně se pak varujte, aby snad nebyla obtížena srdce vaše obžerstvím a opilstvím a pečováním o tento život, a vnáhle přikvačil by vás ten den.
Lukáš 21. - 35. Nebo jako osidlo přijde na všecky, jenž přebývají na tváři vší země.
Lukáš 21. - 36. Protož bděte všelikého času, modléce se, abyste hodni byli ujíti všech těch věcí, kteréž se budou díti, a postaviti se před Synem člověka.
Lukáš 21. - 37. I býval ve dne v chrámě, uče, ale v noci vycházeje, přebýval na hoře, kteráž slove Olivetská.
Lukáš 21. - 38. A všecken lid na úsvitě přicházel k němu do chrámu, aby ho poslouchal.
Lukáš 22. - 1. Přibližoval se pak svátek přesnic, jenž slove velikanoc.
Lukáš 22. - 2. I hledali přední kněží a zákoníci, kterak by jej vyhladili; ale obávali se lidu.
Lukáš 22. - 3. Tedy ďábel vstoupil do Jidáše, kterýž sloul Iškariotský, jednoho z počtu dvanácti.
Lukáš 22. - 4. A on odšed, mluvil s předními kněžími, a s úředníky nad chrámem, kterak by ho jim zradil.
Lukáš 22. - 5. I zradovali se, a smluvili s ním, že mu chtí peníze dáti.
Lukáš 22. - 6. A on také jim přiřekl. I hledal příhodného času, aby ho jim zradil bez zástupu.
Lukáš 22. - 7. Tedy přišel den přesnic, v kterémžto zabit měl býti beránek.
Lukáš 22. - 8. I poslal Ježíš Petra a Jana, řka: Jdouce, připravte nám beránka, abychom jedli.
Lukáš 22. - 9. A oni řekli mu: Kde chceš, ať připravíme?
Lukáš 22. - 10. On pak řekl k nim: Aj, když vcházeti budete do města, potkáť vás člověk, dčbán vody nesa. Jdětež za ním do domu, do kteréhož vejde.
Lukáš 22. - 11. A díte hospodáři toho domu: Vzkazuje tobě Mistr: Kde jest síň, kdežto budu jísti beránka s učedlníky svými?
Lukáš 22. - 12. A onť vám ukáže večeřadlo veliké podlážené. Tam připravte.
Lukáš 22. - 13. I odšedše, nalezli, jakž jim pověděl, a připravili beránka.
Lukáš 22. - 14. A když přišel čas večeře, posadil se za stůl, a dvanácte apoštolů s ním.
Lukáš 22. - 15. I řekl jim: Žádostí žádal jsem tohoto beránka jísti s vámi, prve než bych trpěl.
Lukáš 22. - 16. Nebo pravímť vám, žeť ho již více nebudu jísti, ažť se naplní v království Božím.
Lukáš 22. - 17. A vzav kalich, a díky činiv, řekl: Vezměte jej a dělte mezi sebou.
Lukáš 22. - 18. Neboť pravím vám, žeť nebudu píti z plodu vinného kořene, ažť království Boží přijde.
Lukáš 22. - 19. A vzav chléb, díky činiv, lámal a dal jim, řka: To jest tělo mé, kteréž se za vás dává. To čiňte na mou památku.
Lukáš 22. - 20. Takž také dal jim i kalich, když bylo po večeři, řka: Tento kalich jest nová smlouva v mé krvi, kteráž se za vás vylévá.
Lukáš 22. - 21. Ale aj, ruka zrádce mého se mnou jest za stolem.
Lukáš 22. - 22. A Syn zajisté člověka jde, tak jakž jest uloženo o něm, ale běda člověku tomu, kterýž ho zrazuje.
Lukáš 22. - 23. Tedy oni počali vyhledávati mezi sebou, kdo by z nich byl, kterýž by to měl učiniti.
Lukáš 22. - 24. Stal se pak i svár mezi nimi, kdo by z nich zdál se býti větší.
Lukáš 22. - 25. On pak řekl jim: Králové národů panují nad nimi, a kteříž moc mají nad nimi, dobrodincové slovou.
Lukáš 22. - 26. Ale vy ne tak. Nýbrž kdož větší jest mezi vámi, budiž jako nejmenší, a kdož vůdce jest, budiž jako sloužící.
Lukáš 22. - 27. Nebo kdo větší jest, ten-li, kterýž sedí, čili ten, kterýž slouží? Zdali ne ten, kterýž sedí? Ale já mezi vámi jsem jako ten, kterýž slouží.
Lukáš 22. - 28. Vy pak jste ti, kteříž jste v mých pokušeních se mnou zůstali.
Lukáš 22. - 29. A jáť vám způsobuji, jakož mi způsobil Otec můj, království,
Lukáš 22. - 30. Abyste jedli a pili za stolem mým v království mém, a seděli na stolicích, soudíce dvanáctero pokolení Izraelské.
Lukáš 22. - 31. I řekl Pán: Šimone, Šimone, aj, satan vyprosil vás, aby vás tříbil jako pšenici.
Lukáš 22. - 32. Ale jáť jsem prosil za tebe, aby nezhynula víra tvá. A ty někdy obrátě se, potvrzuj bratří svých.
Lukáš 22. - 33. A on řekl jemu: Pane, s tebou hotov jsem i do žaláře i na smrt jíti.
Lukáš 22. - 34. On pak dí: Pravím tobě, Petře, nezazpíváť dnes kohout, až prve třikrát zapříš, že neznáš mne.
Lukáš 22. - 35. I řekl jim: Když jsem vás posílal bez pytlíka, a bez mošny, a bez obuvi, zdali jste v čem nedostatek měli? A oni řekli: V ničemž.
Lukáš 22. - 36. Tedy dí jim: Ale nyní, kdo má pytlík, vezmi jej, a též i mošnu; a kdož nemá, prodej sukni svou, a kup sobě meč.
Lukáš 22. - 37. Nebo pravím vám, že se ještě to musí naplniti na mně, což psáno: A s nešlechetnými počten jest. Nebo ty věci, kteréž psány jsou o mně, konec berou.
Lukáš 22. - 38. Oni pak řekli: Pane, aj, dva meče teď. A on řekl jim: Dostiť jest.
Lukáš 22. - 39. A vyšed podle obyčeje svého, šel na horu Olivovou, a šli za ním i učedlníci jeho.
Lukáš 22. - 40. A když přišel na místo, řekl jim: Modlte se, abyste nevešli v pokušení.
Lukáš 22. - 41. A sám vzdáliv se od nich, jako by mohl kamenem dohoditi, a poklek na kolena, modlil se,
Lukáš 22. - 42. Řka: Otče, chceš-li, přenes kalich tento ode mne, ale však ne má vůle, ale tvá staň se.
Lukáš 22. - 43. I ukázal se jemu anděl s nebe, posiluje ho.
Lukáš 22. - 44. A jsa v boji, horlivěji se modlil. I učiněn jest pot jeho jako krůpě krve tekoucí na zemi.
Lukáš 22. - 45. A vstav od modlitby, a přišed k učedlníkům, nalezl je, ani spí zámutkem.
Lukáš 22. - 46. I řekl jim: Co spíte? Vstaňte a modlte se, abyste nevešli v pokušení.
Lukáš 22. - 47. A když on ještě mluvil, aj, zástup, a ten, kterýž sloul Jidáš, jeden ze dvanácti, šel napřed, a přiblížil se k Ježíšovi, aby jej políbil.
Lukáš 22. - 48. Ježíš pak řekl jemu: Jidáši, políbením Syna člověka zrazuješ?
Lukáš 22. - 49. A vidouce ti, kteříž při něm byli, k čemu se chýlí, řekli jemu: Pane, budeme-liž bíti mečem?
Lukáš 22. - 50. I udeřil jeden z nich služebníka nejvyššího kněze, a uťal ucho jeho pravé.
Lukáš 22. - 51. A Ježíš odpověděv, řekl: Nechtež až potud. A dotkna se ucha jeho, uzdravil jej.
Lukáš 22. - 52. I dí Ježíš těm, kteříž přišli k němu, předním kněžím a úředníkům chrámu a starším: Jako na lotra vyšli jste s meči a s kyjmi?
Lukáš 22. - 53. Ješto na každý den býval jsem s vámi v chrámě, a nevztáhli jste rukou na mne. Ale totoť jest ta vaše hodina a moc temnosti.
Lukáš 22. - 54. A oni javše jej, vedli ho, a uvedli do domu nejvyššího kněze. Petr pak šel za ním zdaleka.
Lukáš 22. - 55. A když zanítili oheň uprostřed síně a posadili se vůkol, sedl Petr mezi ně.
Lukáš 22. - 56. A uzřevši ho jedna děvečka, an sedí u ohně, a pilně naň pohleděvši, řekla: I tento byl s ním.
Lukáš 22. - 57. A on zapřel ho, řka: Ženo, neznám ho.
Lukáš 22. - 58. A po malé chvíli jiný, vida jej, řekl: I ty z nich jsi. Petr pak řekl: Ó člověče, nejsem.
Lukáš 22. - 59. A potom asi po jedné hodině jiný potvrzoval, řka: V pravdě i tento s ním byl, neb i Galilejský jest.
Lukáš 22. - 60. I řekl Petr: Člověče, nevím, co pravíš. A hned, když on ještě mluvil, kohout zazpíval.
Lukáš 22. - 61. I obrátiv se Pán, pohleděl na Petra. I rozpomenul se Petr na slovo Páně, kterak jemu byl řekl: Že prve než kohout zazpívá, třikrát mne zapříš.
Lukáš 22. - 62. I vyšed ven Petr, plakal hořce.
Lukáš 22. - 63. Muži pak ti, kteříž drželi Ježíše, posmívali se jemu, tepouce ho.
Lukáš 22. - 64. A zakrývajíce ho, bili jej v tvář, a tázali se ho, řkouce: Prorokuj, kdo jest, kterýž tebe udeřil?
Lukáš 22. - 65. A jiného mnoho, rouhajíce se, mluvili proti němu.
Lukáš 22. - 66. A když byl den, sešli se starší lidu a přední kněží a zákoníci, a vedli ho do rady své,
Lukáš 22. - 67. Řkouce: Jsi-li ty Kristus? Pověz nám! I dí jim: Povím-li vám, nikoli neuvěříte.
Lukáš 22. - 68. A pakli se vás co otíži, neodpovíte mi, ani propustíte.
Lukáš 22. - 69. Ale od této chvíle Syn člověka sedne na pravici moci Boží.
Lukáš 22. - 70. I řekli všickni: Tedy jsi ty Syn Boží? On pak řekl jim: Vy pravíte, že já jsem.
Lukáš 22. - 71. A oni řekli: Což ještě potřebujeme svědectví? Však jsme sami slyšeli z úst jeho.
Lukáš 23. - 1. Tehdy povstavši všecko to množství jich, vedli jej ku Pilátovi.
Lukáš 23. - 2. A počali naň žalovati, řkouce: Tohoto jsme nalezli, an převrací lid, a brání daně dávati císaři, pravě se býti Kristem králem.
Lukáš 23. - 3. Pilát pak otázal se ho, řka: Ty-li jsi král Židovský? A on odpověděv, řekl jemu: Ty pravíš.
Lukáš 23. - 4. I dí Pilát k předním kněžím a k zástupům: Žádné viny nenalézám na tomto člověku.
Lukáš 23. - 5. Oni pak více se rozmáhali v křiku, řkouce: Bouříť lid, uče po všem Judstvu, počav od Galilee až sem.
Lukáš 23. - 6. Tedy Pilát uslyšav o Galilei, otázal se, byl-li by člověk Galilejský.
Lukáš 23. - 7. A když zvěděl, že by byl z panství Herodesova, poslal jej k Herodesovi, kterýž také v Jeruzalémě byl v ty dni.
Lukáš 23. - 8. Herodes pak uzřev Ježíše, zradoval se velmi. Nebo dávno žádal viděti jej, protože mnoho o něm slýchal, a nadál se, že nějaký div od něho učiněný uzří.
Lukáš 23. - 9. I tázal se ho mnohými řečmi, ale on jemu nic neodpovídal.
Lukáš 23. - 10. Stáli pak tu přední kněží a zákoníci, tuze na něj žalujíce.
Lukáš 23. - 11. A pohrdna jím Herodes s svým rytířstvem, a naposmívav se jemu, oblékl jej v roucho bílé, i odeslal zase ku Pilátovi.
Lukáš 23. - 12. I učiněni jsou přátelé Herodes s Pilátem v ten den. Nebo před tím nepřátelé byli vespolek.
Lukáš 23. - 13. Pilát pak svolav přední kněží a úřadné osoby i lid,
Lukáš 23. - 14. Řekl k nim: Dali jste mi toho člověka, jako by lid odvracel po sobě, a aj, já před vámi vyptávaje se ho, žádné viny jsem nenalezl na tom člověku ve všem tom, což vy na něj žalujete.
Lukáš 23. - 15. Ano ani Herodes; nebo odeslal jsem vás k němu, a aj, nic hodného smrti nestalo se jemu.
Lukáš 23. - 16. Protož potresce ho, propustím jej.
Lukáš 23. - 17. Musíval pak propouštěti jim v svátek jednoho vězně.
Lukáš 23. - 18. Protož zkřikli spolu všecko množství, řkouce: Zahlaď tohoto, a propusť nám Barabbáše.
Lukáš 23. - 19. Kterýž byl pro svádu nějakou v městě učiněnou a pro vraždu vsazen do žaláře.
Lukáš 23. - 20. Tedy Pilát opět mluvil k nim, chtěje propustiti Ježíše.
Lukáš 23. - 21. A oni vždy volali, řkouce: Ukřižuj ho, ukřižuj!
Lukáš 23. - 22. A on po třetí řekl k nim: Což jest pak zlého učinil tento? Jáť žádné příčiny smrti nenalézám na něm. Protož potresce ho, propustím.
Lukáš 23. - 23. Oni pak předce dotírali na něj křikem velikým, žádajíce, aby byl ukřižován. A rozmáhali se hlasové jejich a předních kněží.
Lukáš 23. - 24. Pilát pak přisoudil, aby se naplnila žádost jejich.
Lukáš 23. - 25. I propustil jim toho, kterýž pro bouřku a vraždu vsazen byl do žaláře, za něhož prosili, ale Ježíše vydal k vůli jejich.
Lukáš 23. - 26. A když jej vedli, chytivše Šimona nějakého Cyrenenského, jdoucího s pole, vložili na něj kříž, aby jej nesl za Ježíšem.
Lukáš 23. - 27. I šlo za ním veliké množství lidu i žen, kteréžto plakaly a kvílily ho.
Lukáš 23. - 28. A obrátiv se k nim Ježíš, dí: Dcery Jeruzalémské, neplačtež nade mnou, ale raději samy nad sebou plačte a nad svými dětmi.
Lukáš 23. - 29. Nebo aj, přijdou dnové, v nichžto řeknou: Blahoslavené neplodné, a břicha, kteráž nerodila, a prsy, kteréž nekrmily.
Lukáš 23. - 30. Tehdyť počnou říci k horám: Padněte na nás, a pahrbkům: Přikrejte nás!
Lukáš 23. - 31. Nebo poněvadž na zeleném dřevě toto se děje, i co pak bude na suchém?
Lukáš 23. - 32. Vedeni pak byli s ním i jiní dva zločinci, aby spolu s ním byli ukřižováni.
Lukáš 23. - 33. A když přišli na místo, kteréž slove popravištné, tu jej ukřižovali, i ty zločince, jednoho na pravici, druhého pak na levici.
Lukáš 23. - 34. Tedy Ježíš řekl: Otče, odpusť jim, neboť nevědí, co činí. A rozdělivše roucho jeho, metali o ně los.
Lukáš 23. - 35. I stál lid, dívaje se. A posmívali se jemu knížata s nimi, řkouce: Jinýmť jest spomáhal, nechať nyní pomůže sám sobě, jestliže on jest Kristus, ten Boží zvolený.
Lukáš 23. - 36. Posmívali se také jemu žoldnéři, přistupujíce a octa podávajíce jemu,
Lukáš 23. - 37. A řkouce: Jsi-li ty ten král Židovský, spomoziž sám sobě.
Lukáš 23. - 38. A byl také i nápis napsaný nad ním, literami Řeckými a Latinskými a Židovskými: Tento jest král Židovský.
Lukáš 23. - 39. Jeden pak z těch zločinců, kteříž s ním viseli, rouhal se jemu, řka: Jsi-li ty Kristus, spomoziž sobě i nám.
Lukáš 23. - 40. A odpověděv druhý, trestal ho, řka: Ty se ani Boha nebojíš, ješto jsi v témž odsouzení?
Lukáš 23. - 41. Myť zajisté spravedlivě trpíme, nebo hodnou pomstu za skutky naše béřeme, ale tento nic zlého neučinil.
Lukáš 23. - 42. I dí Ježíšovi: Pane, rozpomeň se na mne, když přijdeš do království svého.
Lukáš 23. - 43. I řekl mu Ježíš: Amen pravím tobě, dnes budeš se mnou v ráji.
Lukáš 23. - 44. A bylo okolo hodiny šesté. I stala se tma po vší zemi až do hodiny deváté.
Lukáš 23. - 45. I zatmělo se slunce, a opona chrámová roztrhla se na poly.
Lukáš 23. - 46. A zvolav Ježíš hlasem velikým, řekl: Otče, v ruce tvé poroučím ducha svého. A to pověděv, umřel.
Lukáš 23. - 47. A vida centurio, co se stalo, velebil Boha, řka: Jistě člověk tento spravedlivý byl.
Lukáš 23. - 48. A všickni zástupové, přítomní tomu divadlu, hledíce na to, co se dálo, tepouce prsy své, navracovali se.
Lukáš 23. - 49. Stáli pak všickni známí jeho zdaleka, i ženy, kteréž byly přišly za ním od Galilee, hledíce na to.
Lukáš 23. - 50. A aj, muž jménem Jozef, jeden z úřadu, muž dobrý a spravedlivý,
Lukáš 23. - 51. Kterýž byl nepovolil radě a skutku jejich, z Arimatie města Judského, kterýžto také očekával království Božího,
Lukáš 23. - 52. Ten přistoupiv ku Pilátovi, vyprosil tělo Ježíšovo,
Lukáš 23. - 53. A složiv je s kříže, obvinul v kment a pochoval je v hrobě vytesaném v skále, v kterémž ještě nebyl žádný pochován.
Lukáš 23. - 54. A byl den připravování, a sobota se začínala.
Lukáš 23. - 55. Šedše pak také za ním ženy, kteréž byly s Ježíšem přišly od Galilee, pohleděly na hrob, a kterak pochováno bylo tělo jeho.
Lukáš 23. - 56. Vrátivše se pak, připravily vonné věci a masti, ale v sobotu odpočinuly, podle přikázání.
Lukáš 24. - 1. První pak den po sobotě, velmi ráno vyšedše, přišly k hrobu, nesouce vonné věci, kteréž byly připravily, a některé jiné byly spolu s nimi.
Lukáš 24. - 2. I nalezly kámen odvalený od hrobu.
Lukáš 24. - 3. A všedše tam, nenalezly těla Pána Ježíše.
Lukáš 24. - 4. I stalo se, když ony se toho užasly, aj, muži dva postavili se podle nich, v rouše stkvoucím.
Lukáš 24. - 5. Když se pak ony bály, a sklonily tváři své k zemi, řekli k nim: Co hledáte živého s mrtvými?
Lukáš 24. - 6. Neníť ho tuto, ale vstalť jest. Rozpomeňte se, kterak mluvil vám, když ještě v Galilei byl,
Lukáš 24. - 7. Řka: Že Syn člověka musí vydán býti v ruce hříšných lidí, a ukřižován býti, a třetí den z mrtvých vstáti.
Lukáš 24. - 8. I rozpomenuly se na slova jeho.
Lukáš 24. - 9. A navrátivše se od hrobu, zvěstovaly to všecko těm jedenácti učedlníkům i jiným všechněm.
Lukáš 24. - 10. Byly pak ženy ty: Maria Magdaléna a Johanna a Maria matka Jakubova, a jiné některé s nimi, kteréž vypravovaly to apoštolům.
Lukáš 24. - 11. Ale oni měli za bláznovství slova jejich, a nevěřili jim.
Lukáš 24. - 12. Tedy Petr vstav, běžel k hrobu, a pohleděv do něho, uzřel prostěradla, ana sama leží. I odšel, divě se sám v sobě, co se to stalo.
Lukáš 24. - 13. A aj, dva z nich šli toho dne do městečka, kteréž bylo vzdálí od Jeruzaléma honů šedesáte, jemuž jméno Emaus.
Lukáš 24. - 14. A rozmlouvali vespolek o těch všech věcech, kteréž se byly staly.
Lukáš 24. - 15. I stalo se, když rozmlouvali a sebe se otazovali, že i Ježíš, přiblíživ se k nim, šel s nimi.
Lukáš 24. - 16. Ale oči jejich držány byly, aby ho nepoznali.
Lukáš 24. - 17. I řekl k nim: Které jsou to věci, o nichž rozjímáte vespolek, jdouce, a proč jste smutní?
Lukáš 24. - 18. A odpověděv jeden, kterémuž jméno Kleofáš, řekl jemu: Ty sám jeden jsi z příchozích do Jeruzaléma, ještos nezvěděl, co se stalo v něm těchto dnů?
Lukáš 24. - 19. Kterýmžto on řekl: I co? Oni pak řekli jemu: O Ježíšovi Nazaretském, kterýž byl muž prorok, mocný v slovu i v skutku, před Bohem i přede vším lidem,
Lukáš 24. - 20. A kterak jej vydali přední kněží a knížata naše na odsouzení k smrti, i ukřižovali jej.
Lukáš 24. - 21. My pak jsme se nadáli, že by on měl vykoupiti lid Izraelský. Ale nyní tomu všemu třetí den jest dnes, jakž se to stalo.
Lukáš 24. - 22. Ale i ženy některé z našich zděsily nás, kteréž ráno byly u hrobu,
Lukáš 24. - 23. A nenalezše těla jeho, přišly, pravíce, že jsou také vidění andělské viděly, kteřížto praví, že by živ byl.
Lukáš 24. - 24. I chodili někteří z našich k hrobu, a nalezli tak, jakž pravily ženy, ale jeho neviděli.
Lukáš 24. - 25. Tedy on řekl k nim: Ó blázni a zpozdilí srdcem k věření všemu tomu, což mluvili Proroci.
Lukáš 24. - 26. Zdaliž nemusil těch věcí trpěti Kristus a tak vjíti v slávu svou?
Lukáš 24. - 27. A počav od Mojžíše a všech Proroků, vykládal jim všecka ta písma, kteráž o něm byla.
Lukáš 24. - 28. A vtom přiblížili se k městečku, do kteréhož šli, a on potrh se, jako by chtěl dále jíti.
Lukáš 24. - 29. Ale oni přinutili ho, řkouce: Zůstaň s námi, nebo se již připozdívá, a den se nachýlil. I všel, aby s nimi zůstal.
Lukáš 24. - 30. I stalo se, když seděl s nimi za stolem, vzav chléb, dobrořečil, a lámaje, podával jim.
Lukáš 24. - 31. I otevříny jsou oči jejich, a poznali ho. On pak zmizel od očí jejich.
Lukáš 24. - 32. I řekli vespolek: Zdaliž srdce naše v nás nehořelo, když mluvil nám na cestě a otvíral nám písma?
Lukáš 24. - 33. A vstavše v tu hodinu, vrátili se do Jeruzaléma, a nalezli shromážděných jedenácte, a ty, kteříž s nimi byli,
Lukáš 24. - 34. Ani praví: Že vstal Pán právě, a ukázal se Šimonovi.
Lukáš 24. - 35. I vypravovali oni také to, co se stalo na cestě, a kterak ho poznali v lámání chleba.
Lukáš 24. - 36. A když oni o tom rozmlouvali, postavil se Ježíš uprostřed nich, a řekl jim: Pokoj vám.
Lukáš 24. - 37. Oni pak zhrozivše se a přestrašeni byvše, domnívali se, že by ducha viděli.
Lukáš 24. - 38. I dí jim: Co se strašíte a myšlení vstupují na srdce vaše?
Lukáš 24. - 39. Vizte ruce mé i nohy mé, žeť v pravdě já jsem. Dotýkejte se a vizte; neboť duch těla a kostí nemá, jako mne vidíte míti.
Lukáš 24. - 40. A pověděv to, ukázal jim ruce i nohy.
Lukáš 24. - 41. Když pak oni ještě nevěřili pro radost, ale divili se, řekl jim: Máte-li tu něco, ješto by se pojedlo?
Lukáš 24. - 42. A oni podali jemu kusu ryby pečené a plástu strdi.
Lukáš 24. - 43. A vzav to, pojedl před nimi,
Lukáš 24. - 44. A řekl jim: Tatoť jsou slova, kteráž jsem mluvil vám, ještě byv s vámi: Že se musí naplniti všecko, což psáno jest v Zákoně Mojžíšově a v Prorocích i v Žalmích o mně.
Lukáš 24. - 45. Tedy otevřel jim mysl, aby rozuměli Písmům.
Lukáš 24. - 46. A řekl jim: Že tak psáno jest a tak musil Kristus trpěti, a třetího dne z mrtvých vstáti,
Lukáš 24. - 47. A aby bylo kázáno ve jménu jeho pokání a odpuštění hříchů mezi všemi národy, počna od Jeruzaléma.
Lukáš 24. - 48. Vy jste pak svědkové toho.
Lukáš 24. - 49. A aj, já pošli zaslíbení Otce svého na vás. Vy pak čekejte v městě Jeruzalémě, dokudž nebudete oblečeni mocí s výsosti.
Lukáš 24. - 50. I vyvedl je ven až do Betany, a pozdvih rukou svých, dal jim požehnání.
Lukáš 24. - 51. I stalo se, když jim žehnal, bral se od nich, a nesen jest do nebe.
Lukáš 24. - 52. A oni poklonivše se jemu, navrátili se do Jeruzaléma s radostí velikou.
Lukáš 24. - 53. A byli vždycky v chrámě, chválíce a dobrořečíce Boha. Amen.
Jan 1. - 1. Na počátku bylo Slovo, a to Slovo bylo u Boha, a to Slovo byl Bůh.
Jan 1. - 2. To bylo na počátku u Boha.
Jan 1. - 3. Všecky věci skrze ně učiněny jsou, a bez něho nic není učiněno, což učiněno jest.
Jan 1. - 4. V něm život byl, a život byl světlo lidí.
Jan 1. - 5. A to Světlo v temnostech svítí, ale tmy ho neobsáhly.
Jan 1. - 6. Byl člověk poslaný od Boha, jemuž jméno bylo Jan.
Jan 1. - 7. Ten přišel na svědectví, aby svědčil o tom Světle, aby všickni uvěřili skrze něho.
Jan 1. - 8. Nebyl on to Světlo, ale poslán byl, aby svědectví vydával o tom Světle.
Jan 1. - 9. Tenť byl to pravé Světlo, jenž osvěcuje každého člověka přicházejícího na svět.
Jan 1. - 10. Na světě byl, a svět skrze něho učiněn jest, a svět ho nepoznal.
Jan 1. - 11. Do svého vlastního přišel, a vlastní jeho nepřijali ho.
Jan 1. - 12. Kteříž pak koli přijali jej, dal jim moc syny Božími býti, totiž těm, kteříž věří ve jméno jeho,
Jan 1. - 13. Kteřížto ne ze krví, ani z vůle těla, ani z vůle muže, ale z Boha zplozeni jsou.
Jan 1. - 14. A Slovo to tělo učiněno jest, a přebývalo mezi námi, (a viděli jsme slávu jeho, slávu jakožto jednorozeného od Otce,) plné milosti a pravdy.
Jan 1. - 15. Jan svědectví vydával o něm, a volal, řka: Tentoť jest, o němž jsem pravil, že po mně přišed, předšel mne; nebo přednější jest nežli já.
Jan 1. - 16. A z plnosti jeho my všickni vzali jsme, a to milost za milost.
Jan 1. - 17. Nebo zákon skrze Mojžíše dán jest, ale milost a pravda skrze Ježíše Krista stala se jest.
Jan 1. - 18. Boha žádný nikdy neviděl, ale jednorozený Syn, kterýž jest v lůnu Otce, onť jest nám vypravil.
Jan 1. - 19. A totoť jest svědectví Janovo, když poslali Židé z Jeruzaléma kněží a Levíty, aby se ho otázali: Ty kdo jsi?
Jan 1. - 20. I vyznal a nezapřel, a vyznal: Že já nejsem ten Kristus.
Jan 1. - 21. I otázali se ho: Což pak? Eliáš jsi ty? I řekl: Nejsem. Tedy jsi ten Prorok? Odpověděl: Nejsem.
Jan 1. - 22. I řekli jemu: Kdožs pak? Ať odpověd dáme těm, kteříž nás poslali. Co pravíš sám o sobě?
Jan 1. - 23. Řekl: Já jsem hlas volajícího na poušti: Spravte cestu Páně, jakož pověděl Izaiáš prorok.
Jan 1. - 24. Ti pak, kteříž byli posláni, z farizeů byli.
Jan 1. - 25. I otázali se ho a řekli jemu: Pročež tedy křtíš, poněvadž ty nejsi Kristus, ani Eliáš, ani Prorok?
Jan 1. - 26. Odpověděl jim Jan, řka: Já křtím vodou, ale uprostřed vás stojí, jehož vy neznáte.
Jan 1. - 27. Ten ačkoli po mně přišel, však předšel mne, u jehožto obuvi já nejsem hoden rozvázati řeménka.
Jan 1. - 28. Toto v Betabaře stalo se za Jordánem, kdežto Jan křtil.
Jan 1. - 29. Druhého pak dne uzřel Jan Ježíše, an jde k němu. I dí: Aj, Beránek Boží, kterýž snímá hřích světa.
Jan 1. - 30. Tentoť jest, o kterémž jsem já pravil, že za mnou jde muž, kterýž mne předšel; nebo přednější jest nežli já.
Jan 1. - 31. A já jsem ho neznal, ale aby zjeven byl lidu Izraelskému, proto jsem já přišel, křtě vodou.
Jan 1. - 32. A svědectví vydal Jan, řka: Viděl sem Ducha sstupujícího jako holubice s nebe, a zůstal na něm.
Jan 1. - 33. A já jsem ho neznal, ale kterýž mne poslal křtíti vodou, ten mi řekl: Nad kýmž uzříš Ducha sstupujícího a zůstávajícího na něm, tenť jest, kterýž křtí Duchem svatým.
Jan 1. - 34. A já jsem viděl, a svědectví jsem vydal, že on jest ten Syn Boží.
Jan 1. - 35. Druhého pak dne opět stál Jan, a z učedlníků jeho dva,
Jan 1. - 36. A uzřev Ježíše, an se prochází, řekl: Aj, Beránek Boží.
Jan 1. - 37. I slyšeli ho dva učedlníci mluvícího, a šli za Ježíšem.
Jan 1. - 38. I obrátiv se Ježíš, a uzřev je, ani jdou za ním, dí jim:
Jan 1. - 39. Co hledáte? A oni řekli jemu: Rabbi, (jenž se vykládá: Mistře,) kde bydlíš?
Jan 1. - 40. Dí jim: Pojďte a vizte. I šli, aby viděli, kde by bydlil, a zůstali u něho ten den; neb bylo již okolo desáté hodiny.
Jan 1. - 41. Byl pak Ondřej, bratr Šimona Petra, jeden ze dvou, kteříž byli to slyšeli od Jana, a šli za ním.
Jan 1. - 42. I nalezl ten první bratra svého vlastního Šimona, a řekl mu: Nalezli jsme Mesiáše, jenž se vykládá Kristus.
Jan 1. - 43. I přivedl jej k Ježíšovi. A pohleděv naň Ježíš, dí: Ty jsi Šimon, syn Jonášův, ty slouti budeš Céfas, jenž se vykládá Petr.
Jan 1. - 44. Na druhý pak den Ježíš chtěl vyjíti do Galilee, i nalezl Filipa, a řekl jemu: Pojď za mnou.
Jan 1. - 45. A byl Filip z Betsaidy, města Ondřejova a Petrova.
Jan 1. - 46. Nalezl také Filip Natanaele. I dí jemu: O kterémž psal Mojžíš v Zákoně a Proroci, nalezli jsme Ježíše, syna Jozefova z Nazaréta.
Jan 1. - 47. I řekl jemu Natanael: A může z Nazaréta co dobrého býti? Řekl jemu Filip: Pojď a viz.
Jan 1. - 48. Vida Ježíš Natanaele, an jde k němu, i dí o něm: Aj, právě Izraelitský, v němžto lsti není.
Jan 1. - 49. Řekl mu Natanael: Jakž ty mne znáš? Odpověděl Ježíš a řekl jemu: Prve nežli tě Filip zavolal, kdyžs byl pod fíkem, viděl jsem tebe.
Jan 1. - 50. Odpověděl Natanael a řekl jemu: Mistře, ty jsi Syn Boží, ty jsi ten Král Izraelský.
Jan 1. - 51. Odpověděl Ježíš a řekl jemu: Žeť jsem řekl: Viděl jsem tebe pod fíkem, věříš? Větší věci nad tyto uzříš.
Jan 1. - 52. I dí mu: Amen, amen pravím vám: Od tohoto času uzříte nebe otevřené, a anděly Boží vstupující a sstupující na Syna člověka.
Jan 2. - 1. Třetího dne stala se svadba v Káni Galilejské, a byla matka Ježíšova tam.
Jan 2. - 2. A pozván jest také Ježíš i učedlníci jeho na svadbu.
Jan 2. - 3. Když se pak nedostalo vína, řekla matka Ježíšova k němu: Vína nemají.
Jan 2. - 4. Dí jí Ježíš: Co mně a tobě ženo? Ještě nepřišla hodina má.
Jan 2. - 5. Dí matka jeho k služebníkům: Což by koli vám řekl, učiňte.
Jan 2. - 6. I bylo tu kamenných stoudví šest postaveno, podle obyčeje očišťování Židovského, beroucí v sebe jedna každá dvě nebo tři míry.
Jan 2. - 7. Řekl jim Ježíš: Naplňte ty stoudve vodou. I naplnili je až do vrchu.
Jan 2. - 8. I dí jim: Nalévejtež již, a neste vrchnímu správci svadby. I nesli.
Jan 2. - 9. A jakž okusil vrchní správce svadby vody vínem učiněné, (nevěděl pak, odkud by bylo, ale služebníci věděli, kteříž vážili vodu,) povolal ženicha ten vrchní správce,
Jan 2. - 10. A řekl mu: Každý člověk nejprve dobré víno dává, a když by se hojně napili, tehdy to, kteréž horší jest. Ale ty zachoval jsi víno dobré až dosavad.
Jan 2. - 11. To učinil Ježíš počátek divů v Káni Galilejské, a zjevil slávu svou. I uvěřili v něho učedlníci jeho.
Jan 2. - 12. Potom sstoupil do Kafarnaum, on i matka jeho, i bratří jeho, i učedlníci jeho, a pobyli tam nemnoho dní;
Jan 2. - 13. Nebo blízko byla velikanoc Židovská. I vstoupil Ježíš do Jeruzaléma.
Jan 2. - 14. A nalezl v chrámě, ano prodávají voly a ovce i holubice, a penězoměnce sedící.
Jan 2. - 15. A udělav bič z provázků, všecky vyhnal z chrámu, i ovce i voly, a penězoměncům rozsypal peníze, a stoly zpřevracel.
Jan 2. - 16. A těm, kteříž holuby prodávali, řekl: Odnestež tyto věci odsud, a nečiňte domu Otce mého domem kupeckým.
Jan 2. - 17. I rozpomenuli se učedlníci jeho, že psáno jest: Horlivost domu tvého snědla mne.
Jan 2. - 18. Tedy odpověděli Židé a řekli jemu: Jaké znamení toho nám ukážeš, že tyto věci činíš?
Jan 2. - 19. Odpověděl Ježíš a řekl jim: Zrušte chrám tento, a ve třech dnech zase vzdělám jej.
Jan 2. - 20. I řekli Židé: Čtyřidceti a šest let dělán jest chrám tento, a ty ve třech dnech vzděláš jej?
Jan 2. - 21. Ale on pravil o chrámu těla svého.
Jan 2. - 22. A protož když z mrtvých vstal, rozpomenuli se učedlníci jeho, že jim to byl pověděl. I uvěřili Písmu a slovu, kteréž pověděl Ježíš.
Jan 2. - 23. A když byl v Jeruzalémě na velikunoc v den sváteční, mnozí uvěřili ve jméno jeho, vidouce divy jeho, kteréž činil.
Jan 2. - 24. Ale Ježíš nesvěřil sebe samého jim, protože on znal všecky.
Jan 2. - 25. Aniž potřeboval, aby jemu kdo svědectví vydával o člověku; neb on věděl, co by bylo v člověku.
Jan 3. - 1. Byl pak člověk z farizeů, jménem Nikodém, kníže Židovské.
Jan 3. - 2. Ten přišel k Ježíšovi v noci, a řekl jemu: Mistře, víme, že jsi od Boha přišel Mistr; nebo žádný nemůže těch divů činiti, kteréž ty činíš, leč by Bůh byl s ním.
Jan 3. - 3. Odpověděl Ježíš a řekl jemu: Amen, amen pravím tobě: Nenarodí-li se kdo znovu, nemůž viděti království Božího.
Jan 3. - 4. Řekl jemu Nikodém: Kterak můž člověk naroditi se, starý jsa? Zdali může opět v život matky své vjíti a naroditi se?
Jan 3. - 5. Odpověděl Ježíš: Amen, amen pravím tobě: Nenarodí-li se kdo z vody a z Ducha svatého, nemůž vjíti do království Božího.
Jan 3. - 6. Což se narodilo z těla, tělo jest, a což se narodilo z Ducha, duch jest.
Jan 3. - 7. Nediviž se, že jsem řekl tobě: Musíte se znovu zroditi.
Jan 3. - 8. Vítr kde chce věje, a hlas jeho slyšíš, ale nevíš, odkud přichází, a kam jde. Takť jest každý, kdož se z Ducha narodil.
Jan 3. - 9. Odpověděl Nikodém a řekl jemu: Kterak mohou tyto věci býti?
Jan 3. - 10. Odpověděl Ježíš a řekl jemu: Ty jsi mistr v Izraeli, a toho neznáš?
Jan 3. - 11. Amen, amen pravím tobě: Že což víme, mluvíme, a což jsme viděli, svědčíme, ale svědectví našeho nepřijímáte.
Jan 3. - 12. Poněvadž zemské věci mluvil jsem vám, a nevěříte, kterak, budu-li vám praviti nebeské, uvěříte?
Jan 3. - 13. Nebo žádný nevstoupil v nebe, než ten, jenž sstoupil s nebe, Syn člověka, kterýž jest v nebi.
Jan 3. - 14. A jakož jest Mojžíš povýšil hada na poušti, takť musí povýšen býti Syn člověka,
Jan 3. - 15. Aby každý, kdož věří v něho, nezahynul, ale měl život věčný.
Jan 3. - 16. Nebo tak Bůh miloval svět, že Syna svého jednorozeného dal, aby každý, kdož věří v něho, nezahynul, ale měl život věčný.
Jan 3. - 17. Neboť jest neposlal Bůh Syna svého na svět, aby odsoudil svět, ale aby spasen byl svět skrze něho.
Jan 3. - 18. Kdož věří v něho, nebude odsouzen, ale kdož nevěří, jižť jest odsouzen; nebo neuvěřil ve jméno jednorozeného Syna Božího.
Jan 3. - 19. Toto pak jest ten soud, že Světlo přišlo na svět, ale milovali lidé více tmu nežli Světlo; nebo skutkové jejich byli zlí.
Jan 3. - 20. Každý zajisté, kdož zle činí, nenávidí světla, a nejde k světlu, aby nebyli trestáni skutkové jeho.
Jan 3. - 21. Ale kdož činí pravdu, jde k světlu, aby zjeveni byli skutkové jeho, že v Bohu učiněni jsou.
Jan 3. - 22. Potom přišel Ježíš i učedlníci jeho do země Judské, a tu přebýval s nimi, a křtil.
Jan 3. - 23. A Jan také křtil v Enon, blízko Sálim, nebo byly tam vody mnohé. I přicházeli mnozí, a křtili se.
Jan 3. - 24. Nebo ještě Jan nebyl vsazen do žaláře.
Jan 3. - 25. Tedy vznikla otázka mezi Židy a některými z učedlníků Janových o očišťování.
Jan 3. - 26. I přišli k Janovi a řekli jemu: Mistře, ten, kterýž byl s tebou za Jordánem, jemužs ty svědectví vydal, aj, on křtí, a všickni jdou k němu.
Jan 3. - 27. Odpověděl Jan a řekl: Nemůžť člověk vzíti ničehož, leč by jemu dáno bylo s nebe.
Jan 3. - 28. Vy sami svědkové jste mi, že jsem pověděl: Nejsem já Kristus, ale že jsem poslán před ním.
Jan 3. - 29. Kdož má nevěstu, ženichť jest, přítel pak ženicha, jenž stojí a slyší ho, radostí raduje se pro hlas ženicha. Protož ta radost má naplněna jest.
Jan 3. - 30. Onť musí růsti, já pak menšiti se.
Jan 3. - 31. Kdož jest shůry přišel, nade všeckyť jest; kdožť jest z země, zemskýť jest, a zemské věci mluví. Ale ten, jenž s nebe přišel, nade všecky jest.
Jan 3. - 32. A což viděl a slyšel, toť svědčí, ale svědectví jeho žádný nepřijímá.
Jan 3. - 33. Kdož pak přijímá svědectví jeho, zpečetil jest to, že Bůh pravdomluvný jest.
Jan 3. - 34. Nebo ten, kteréhož Bůh poslal, slovo Boží mluví; nebo jemu ne v míru dává Bůh ducha.
Jan 3. - 35. Otec miluje Syna a všecko dal v ruku jeho.
Jan 3. - 36. Kdož věří v Syna, má život věčný; ale kdožť jest nevěřící Synu, neuzříť života, ale hněv Boží zůstává na něm.
Jan 4. - 1. A jakž poznal Pán, že jsou slyšeli farizeové, že by Ježíš více učedlníků činil a křtil nežli Jan,
Jan 4. - 2. (Ačkoli Ježíš sám nekřtil, ale učedlníci jeho,)
Jan 4. - 3. Opustil Judstvo a odšel opět do Galilee.
Jan 4. - 4. Musil pak jíti skrze Samaří.
Jan 4. - 5. I přišel k městu Samařskému, kteréž slove Sichar, vedle popluží, kteréž byl dal Jákob Jozefovi, synu svému.
Jan 4. - 6. Byla pak tu studnice Jákobova. Protož ustav na cestě Ježíš, posadil se tak na studnici. A bylo již okolo šesté hodiny.
Jan 4. - 7. I přišla žena z Samaří vážiti vody. Kteréžto řekl Ježíš: Dej mi píti.
Jan 4. - 8. (Nebo učedlníci jeho byli odešli do města, aby nakoupili pokrmů.)
Jan 4. - 9. I řekla jemu žena ta Samaritánka: Kterakž ty, jsa Žid, žádáš ode mne nápoje od ženy Samaritánky? (Nebo neobcují Židé s Samaritány.)
Jan 4. - 10. Odpověděl Ježíš a řekl jí: Kdybys znala ten dar Boží, a věděla, kdo jest, kterýž praví tobě: Dej mi píti, ty bys prosila jeho, a dalť by tobě vody živé.
Jan 4. - 11. I dí jemu žena: Pane, aniž máš, čím bys navážil, a studnice jest hluboká. Odkudž tedy máš tu vodu živou?
Jan 4. - 12. Zdaliž jsi ty větší nežli otec náš Jákob, kterýž nám dal tuto studnici, a sám z ní pil, i synové jeho, i dobytek jeho?
Jan 4. - 13. Odpověděl Ježíš a řekl jí: Každý, kdož pije vodu tuto, žízniti bude opět.
Jan 4. - 14. Ale kdož by se napil vody té, kterouž já dám jemu, nežíznil by na věky, ale voda ta, kterouž já dám jemu, bude v něm studnicí vody prýštící se k životu věčnému.
Jan 4. - 15. Řekla jemu žena: Pane, dej mi té vody, ať bych nežíznila, ani chodila sem vážiti.
Jan 4. - 16. Řekl jí Ježíš: Jdi, zavolej muže svého, a přijď sem.
Jan 4. - 17. Odpověděla žena a řekla: Nemám muže. Dí jí Ježíš: Dobřes řekla: Nemám muže.
Jan 4. - 18. Nebos pět mužů měla, a nyní kteréhož máš, není tvůj muž. To jsi pravdu pověděla.
Jan 4. - 19. Řekla jemu žena: Pane, vidím, že jsi ty prorok.
Jan 4. - 20. Otcové naši na této hoře modlívali se, a vy pravíte, že v Jeruzalémě jest místo, kdežto náleží se modliti.
Jan 4. - 21. Dí jí Ježíš: Ženo, věř mi, žeť jde hodina, kdyžto ani na této hoře, ani v Jeruzalémě nebudete se modliti Otci.
Jan 4. - 22. Vy se modlíte, a nevíte, čemu; my se pak modlíme, čemuž víme, nebo spasení z Židů jest.
Jan 4. - 23. Ale jdeť hodina, a nyníť jest, kdyžto praví modlitebníci modliti se budou Otci v duchu a v pravdě. Neboť takových Otec hledá, aby se modlili jemu.
Jan 4. - 24. Bůh duch jest, a ti, kteříž se jemu modlí, v duchu a v pravdě musejí se modliti.
Jan 4. - 25. Dí jemu žena: Vím, že Mesiáš přijde, jenž slove Kristus. Ten, když přijde, oznámí nám všecko.
Jan 4. - 26. Dí jí Ježíš: Jáť jsem, kterýž mluvím s tebou.
Jan 4. - 27. A v tom přišli učedlníci jeho, i divili se, že by s ženou mluvil, avšak žádný jemu neřekl: Nač se jí ptáš, aneb proč mluvíš s ní?
Jan 4. - 28. I nechala tu žena vědra svého, a šla do města, a řekla těm lidem:
Jan 4. - 29. Pojďte, vizte člověka, kterýž pověděl mi všecko, což jsem koli činila. Není-li on ale Kristus?
Jan 4. - 30. Tedy vyšli z města, a přišli k němu.
Jan 4. - 31. Mezi tím pak prosili ho učedlníci, řkouce: Mistře, pojez.
Jan 4. - 32. A on řekl jim: Jáť mám pokrm k jísti, kteréhož vy nevíte.
Jan 4. - 33. Učedlníci pak mluvili vespolek: Zdali jemu kdo přinesl jísti?
Jan 4. - 34. Dí jim Ježíš: Můjť pokrm jest, abych činil vůli toho, jenž mne poslal, a dokonal dílo jeho.
Jan 4. - 35. Však vy pravíte, že ještě čtyři měsícové jsou, a žeň přijde. Aj, pravím vám: Pozdvihněte očí vašich, a patřte na krajiny, žeť se již bělejí ke žni.
Jan 4. - 36. Kdož pak žne, odplatuť béře, a shromažďuje užitek k životu věčnému, aby i ten, kdož rozsívá, spolu se radoval, i kdo žne.
Jan 4. - 37. Nebo i v tom pravé jest slovo, žeť jiný jest, jenž rozsívá, a jiný, kterýž žne.
Jan 4. - 38. Jáť jsem vás poslal žíti, o čemž jste vy nepracovali. Jiníť jsou pracovali, a vy jste v jejich práce vešli.
Jan 4. - 39. Z města pak toho mnozí z Samaritánů uvěřili v něho, pro řeč ženy, svědčící: Že mi pověděl všecko, což jsem činila.
Jan 4. - 40. A když k němu přišli Samaritáni, prosili ho, aby s nimi zůstal. I pobyl tu za dva dni.
Jan 4. - 41. A mnohem jich více uvěřilo pro řeč jeho.
Jan 4. - 42. A ženě té řekli: Že již ne pro tvé vypravování věříme; nebo sami jsme slyšeli, a víme, že tento jest právě Spasitel světa, Kristus.
Jan 4. - 43. Po dvou pak dnech vyšel odtud, a šel do Galilee.
Jan 4. - 44. Nebo sám Ježíš byl svědectví vydal, že prorok v vlasti své v vážnosti není.
Jan 4. - 45. A když přišel do Galilee, přijali jej Galilejští, všecko viděvše, co činil v Jeruzalémě v svátek; nebo i oni byli přišli ke dni svátečnímu.
Jan 4. - 46. Tedy opět přišel Ježíš do Káně Galilejské, kdežto učinil byl z vody víno. I byl jeden královský služebník v Kafarnaum, jehožto syn nemocen byl.
Jan 4. - 47. Ten uslyšev, že by Ježíš přišel z Judstva do Galilee, šel k němu, a prosil ho, aby sstoupil a uzdravil syna jeho; nebo počínal umírati.
Jan 4. - 48. I řekl k němu Ježíš: Neuzříte-li divů a zázraků, neuvěříte.
Jan 4. - 49. Dí jemu ten královský služebník: Pane, pojď prve, nežli umře syn můj.
Jan 4. - 50. Dí jemu Ježíš: Jdi, syn tvůj živ jest. I uvěřil člověk řeči, kterouž mluvil k němu Ježíš, a šel.
Jan 4. - 51. Když pak on již šel, potkali se s ním služebníci jeho a zvěstovali mu, řkouce: Syn tvůj živ jest.
Jan 4. - 52. Tedy otázal se jich na hodinu, v kterou by se lépe měl. I řekli jemu: Včera v hodinu sedmou přestala mu zimnice.
Jan 4. - 53. Tedy poznal otec, že právě v tu hodinu to se stalo, v kterouž řekl byl jemu Ježíš: Syn tvůj živ jest. I uvěřil on i dům jeho všecken.
Jan 4. - 54. To opět druhý div učinil Ježíš, přišed z Judstva do Galilee.
Jan 5. - 1. Potom byl svátek Židovský, i šel Ježíš do Jeruzaléma.
Jan 5. - 2. Byl pak v Jeruzalémě u brány bravné rybník, kterýž slove Židovsky Bethesda, patero přístřeší maje.
Jan 5. - 3. Kdežto leželo množství veliké neduživých, slepých, kulhavých, suchých, očekávajících hnutí vody.
Jan 5. - 4. Nebo anděl Páně jistým časem sstupoval do rybníka, a kormoutil vodu. A kdož tam nejprve sstoupil po tom zkormoucení vody, uzdraven býval, od kterékoli nemoci trápen byl.
Jan 5. - 5. I byl tu člověk jeden, kterýž osm a třidceti let nemocen byl.
Jan 5. - 6. Toho uzřev Ježíš ležícího, a poznav, že jest již dávno nemocen, dí jemu: Chceš-li zdráv býti?
Jan 5. - 7. Odpověděl mu nemocný: Pane, nemám člověka, kterýž by, když se zkormoutí voda, uvrhl mne do rybníka, nebo když já jdu, jiný přede mnou již vstupuje.
Jan 5. - 8. Dí jemu Ježíš: Vstaň, vezmi lože své a choď.
Jan 5. - 9. A hned zdráv jest učiněn člověk ten, a vzav lože své, i chodil. A byla sobota v ten den.
Jan 5. - 10. Tedy řekli Židé tomu uzdravenému: Sobota jest, neslušíť tobě lože nositi.
Jan 5. - 11. Odpověděl jim: Ten, kterýž mne uzdravil, onť mi řekl: Vezmi lože své a choď.
Jan 5. - 12. I otázali se ho: Kdo jest ten člověk, kterýž tobě řekl: Vezmi lože své a choď?
Jan 5. - 13. Ten pak uzdravený nevěděl, kdo by byl. Nebo Ježíš byl poodšel od zástupu shromážděného na tom místě.
Jan 5. - 14. Potom pak nalezl jej Ježíš v chrámě, a řekl jemu: Aj, zdráv jsi učiněn; nikoli víc nehřeš, ať by se něco horšího nepřihodilo.
Jan 5. - 15. Odšel ten člověk, a pověděl Židům, že by Ježíš byl ten, kterýž ho zdravého učinil.
Jan 5. - 16. A protož protivili se Židé Ježíšovi, a hledali ho zabíti, že to učinil v sobotu.
Jan 5. - 17. Ježíš pak odpověděl jim: Otec můj až dosavad dělá, i jáť dělám.
Jan 5. - 18. Tedy Židé ještě víc proto hledali ho zamordovati, že by netoliko rušil sobotu, ale že Otce svého pravil býti Boha, rovného se čině Bohu.
Jan 5. - 19. I odpověděl Ježíš a řekl jim: Amen, amen pravím vám: Nemůžeť Syn sám od sebe nic činiti, jediné což vidí, an Otec činí. Nebo cožkoli on činí, toť i Syn též podobně činí.
Jan 5. - 20. Otec zajisté miluje Syna, a ukazuje mu všecko, což sám činí; a větší nad to ukáže jemu skutky tak, abyste vy se divili.
Jan 5. - 21. Nebo jakož Otec křísí mrtvé a obživuje, tak i Syn, kteréž chce, obživuje.
Jan 5. - 22. Aniž zajisté Otec soudí koho, ale všecken soud dal Synu,
Jan 5. - 23. Aby všickni ctili Syna, tak jakž Otce ctí. Kdo nectí Syna, nectí ani Otce, kterýž ho poslal.
Jan 5. - 24. Amen, amen pravím vám: Že kdož slovo mé slyší, a věří tomu, jenž mne poslal, máť život věčný, a na soud nepřijde, ale přešelť jest z smrti do života.
Jan 5. - 25. Amen, amen pravím vám: Že přijde hodina, a nyníť jest, kdyžto mrtví uslyší hlas Syna Božího, a kteříž uslyší, živi budou.
Jan 5. - 26. Nebo jakož Otec má život sám v sobě, tak jest dal i Synu, aby měl život v samém sobě.
Jan 5. - 27. A dal jemu moc i soud činiti, nebo Syn člověka jest.
Jan 5. - 28. Nedivtež se tomu; neboť přijde hodina, v kteroužto všickni, kteříž v hrobích jsou, uslyší hlas jeho.
Jan 5. - 29. A půjdou ti, kteříž dobré věci činili, na vzkříšení života, ale ti, kteříž zlé věci činili, na vzkříšení soudu.
Jan 5. - 30. Nemohuť já sám od sebe nic činiti. Ale jakžť slyším, takť soudím, a soud můj spravedlivý jest. Nebo nehledám vůle své, ale vůle toho, jenž mne poslal, Otcovy.
Jan 5. - 31. Vydám-liť já svědectví sám o sobě, svědectví mé není pravé.
Jan 5. - 32. Jinýť jest, kterýž svědectví vydává o mně, a vím, že pravé jest svědectví, kteréž vydává o mně.
Jan 5. - 33. Vy jste byli poslali k Janovi, a on svědectví vydal pravdě.
Jan 5. - 34. Ale jáť nepřijímám svědectví od člověka, než totoť pravím, abyste vy spaseni byli.
Jan 5. - 35. Onť jest byl svíce hořící a svítící, vy pak chtěli jste na čas poradovati se v světle jeho.
Jan 5. - 36. Ale já mám větší svědectví, nežli Janovo. Nebo skutkové, kteréž mi dal Otec, abych je vykonal, tiť skutkové, kteréž já činím, svědčí o mně, že jest mne Otec poslal.
Jan 5. - 37. A kterýž mne poslal, Otec, onť jest svědectví vydal o mně, jehož jste vy hlasu nikdy neslyšeli, ani tváři jeho viděli.
Jan 5. - 38. A slova jeho nemáte v sobě zůstávajícího. Nebo kteréhož jest on poslal, tomu vy nevěříte.
Jan 5. - 39. Ptejte se na Písma; nebo vy domníváte se v nich věčný život míti, a tať svědectví vydávají o mně.
Jan 5. - 40. A nechcete přijíti ke mně, abyste život měli.
Jan 5. - 41. Chvály od lidí jáť nepřijímám.
Jan 5. - 42. Ale poznal jsem vás, že milování Božího nemáte v sobě.
Jan 5. - 43. Já jsem přišel ve jménu Otce svého, a nepřijímáte mne. Kdyby jiný přišel ve jménu svém, toho přijmete.
Jan 5. - 44. Kterak vy můžete věřiti, chvály jedni od druhých hledajíce, poněvadž chvály, kteráž jest od samého Boha, nehledáte?
Jan 5. - 45. Nedomnívejte se, bychť já na vás žalovati měl před Otcem. Jestiť, kdo by žaloval na vás, Mojžíš, v němž vy naději máte.
Jan 5. - 46. Nebo kdybyste věřili Mojžíšovi, věřili byste i mně; nebť jest on o mně psal.
Jan 5. - 47. Ale poněvadž jeho písmům nevěříte, i kterak slovům mým uvěříte?
Jan 6. - 1. Potom odšel Ježíš za moře Galilejské, jenž jest Tiberiadské.
Jan 6. - 2. A šel za ním zástup veliký; nebo viděli divy jeho, kteréž činil nad nemocnými.
Jan 6. - 3. I všel na horu Ježíš, a tam seděl s učedlníky svými.
Jan 6. - 4. Byla pak blízko velikanoc, svátek Židovský.
Jan 6. - 5. Tedy pozdvih očí Ježíš a viděv, že zástup veliký jde k němu, dí k Filipovi: Kde nakoupíme chlebů, aby pojedli tito?
Jan 6. - 6. (Ale to řekl pokoušeje ho; nebo on sám věděl, co by měl učiniti.)
Jan 6. - 7. Odpověděl jemu Filip: Za dvě stě peněz chlebů nepostačí jim, aby jeden každý z nich něco maličko vzal.
Jan 6. - 8. Dí jemu jeden z učedlníků jeho, Ondřej, bratr Šimona Petra:
Jan 6. - 9. Jestiť mládenček jeden zde, kterýž má pět chlebů ječných a dvě rybičky. Ale coť jest to mezi tak mnohé?
Jan 6. - 10. I řekl Ježíš: Rozkažtež lidu, ať se usadí. A bylo trávy mnoho na tom místě. I posadilo se mužů v počtu okolo pěti tisíců.
Jan 6. - 11. Tedy Ježíš vzal ty chleby, a díky učiniv, rozdával učedlníkům, učedlníci pak sedícím; též podobně z těch rybiček, jakž jsou mnoho chtěli.
Jan 6. - 12. A když byli nasyceni, řekl učedlníkům svým: Sbeřte ty drobty, kteříž zůstali, ať nezhynou.
Jan 6. - 13. I sebrali a naplnili dvanácte košů drobtů z pěti chlebů ječných, kteříž pozůstali po těch, jenž jedli.
Jan 6. - 14. Ti pak lidé, uzřevše ten div, kterýž učinil Ježíš, pravili: Tento jest jistě prorok, kterýž měl přijíti na svět.
Jan 6. - 15. Tedy Ježíš věda, že by měli přijíti a chytiti jej, aby ho učinili králem, ušel na horu opět sám jediný.
Jan 6. - 16. Když pak byl večer, sstoupili učedlníci jeho k moři.
Jan 6. - 17. A vstoupivše na lodí, plavili se přes moře do Kafarnaum. A bylo již tma, a nepřišel byl Ježíš k nim.
Jan 6. - 18. Moře pak dutím velikého větru zdvihalo se.
Jan 6. - 19. A odplavivše se honů jako pětmecítma nebo třidceti, uzřeli Ježíše, an chodí po moři a přibližuje se k lodí. I báli se.
Jan 6. - 20. On pak řekl jim: Jáť jsem, nebojte se.
Jan 6. - 21. I vzali ho na lodí ochotně, a hned přiběhla k zemi, do kteréž se plavili.
Jan 6. - 22. Nazejtří pak zástup, kterýž byl za mořem, viděv, že jiné lodičky nebylo, než ta jedna, na kterouž byli vstoupili učedlníci jeho, a že Ježíš nebyl všel s učedlníky svými na lodí, ale sami učedlníci jeho byli se plavili,
Jan 6. - 23. (Jiné pak lodí byly připlouly od Tiberiady k tomu místu blízko, kdežto byli jedli chléb, když díky učinil Pán,)
Jan 6. - 24. Když tedy uzřel zástup, že Ježíše tu není, ani učedlníků jeho, vstoupili i oni na lodí, a přijeli do Kafarnaum, hledajíce Ježíše.
Jan 6. - 25. A nalezše ho za mořem, řekli jemu: Mistře, kdy jsi sem přišel?
Jan 6. - 26. Odpověděl jim Ježíš a řekl: Amen, amen pravím vám: Hledáte mne, ne protože jste divy viděli, ale že jste jedli chleby a nasyceni jste.
Jan 6. - 27. Pracujte ne o pokrm, kterýž hyne, ale o ten pokrm, kterýž zůstává k životu věčnému, kterýž Syn člověka dá vám. Nebo tohoť jest potvrdil Bůh Otec.
Jan 6. - 28. Tedy řekli jemu: Co budeme činiti, abychom dělali dílo Boží?
Jan 6. - 29. Odpověděl Ježíš a řekl jim: Totoť jest to dílo Boží, abyste věřili v toho, kteréhož on poslal.
Jan 6. - 30. I řekli jemu: Jakéž pak ty znamení činíš, abychom viděli a věřili tobě? Co děláš?
Jan 6. - 31. Otcové naši jedli mannu na poušti, jakož psáno jest: Chléb s nebe dal jim jísti.
Jan 6. - 32. Tedy řekl Ježíš: Amen, amen pravím vám: Ne Mojžíš dal vám chléb s nebe, ale Otec můj vám dává ten chléb s nebe pravý.
Jan 6. - 33. Nebo chléb Boží ten jest, kterýž sstupuje s nebe a dává život světu.
Jan 6. - 34. A oni řekli jemu: Pane, dávejž nám chléb ten vždycky.
Jan 6. - 35. I řekl jim Ježíš: Jáť jsem ten chléb života. Kdož přichází ke mně, nebude nikoli lačněti, a kdož věří ve mne, nebude žízniti nikdy.
Jan 6. - 36. Ale pověděl jsem vám, anobrž viděli jste mne, a nevěříte.
Jan 6. - 37. Všecko, což mi dává Otec, ke mně přijde, a toho, kdož ke mně přijde, nevyvrhu ven.
Jan 6. - 38. Nebo jsem sstoupil s nebe, ne abych činil vůli svou, ale vůli toho, jenž mne poslal.
Jan 6. - 39. Tatoť jest pak vůle toho, kterýž mne poslal, Otcova, abych všecko, což mi dal, neztratil toho, ale vzkřísil to v nejposlednější den.
Jan 6. - 40. A tatoť jest vůle toho, kterýž mne poslal, aby každý, kdož vidí Syna a věří v něho, měl život věčný. A jáť jej vzkřísím v den nejposlednější.
Jan 6. - 41. I reptali Židé na něho, že řekl: Já jsem chléb, kterýž jsem s nebe sstoupil.
Jan 6. - 42. A pravili: Zdaliž tento není Ježíš, syn Jozefův, jehož my otce i matku známe? Kterak pak dí tento: S nebe jsem sstoupil?
Jan 6. - 43. Tedy odpověděl Ježíš a řekl jim: Nerepcete vespolek.
Jan 6. - 44. Však žádný nemůž přijíti ke mně, jediné leč Otec můj, kterýž mne poslal, přitrhl by jej; a jáť jej vzkřísím v den nejposlednější.
Jan 6. - 45. Psáno jest v Prorocích: A budou všickni učeni od Boha. Protož každý, kdož slyšel od Otce a naučil se, jdeť ke mně.
Jan 6. - 46. Ne že by kdo viděl Otce, jediné ten, kterýž jest od Boha, tenť jest viděl Otce.
Jan 6. - 47. Amen, amen pravím vám: Kdož věří ve mne, máť život věčný.
Jan 6. - 48. Jáť jsem ten chléb života.
Jan 6. - 49. Otcové vaši jedli mannu na poušti, a zemřeli.
Jan 6. - 50. Totoť jest chléb ten s nebe sstupující. Kdožť by koli jej jedl, neumřeť.
Jan 6. - 51. Jáť jsem ten chléb živý, jenž jsem s nebe sstoupil. Bude-li kdo jísti ten chléb, živ bude na věky. A chléb, kterýž já dám, tělo mé jest, kteréž já dám za život světa.
Jan 6. - 52. Tedy hádali se Židé vespolek, řkouce: Kterak tento může dáti nám tělo své jísti?
Jan 6. - 53. I řekl jim Ježíš: Amen, amen pravím vám: Nebudete-li jísti těla Syna člověka a píti krve jeho, nemáte života v sobě.
Jan 6. - 54. Kdož jí mé tělo a pije mou krev, máť život věčný, a jáť jej vzkřísím v nejposlednější den.
Jan 6. - 55. Nebo tělo mé právě jest pokrm, a krev má právě jest nápoj.
Jan 6. - 56. Kdo jí mé tělo a pije mou krev, ve mně přebývá a já v něm.
Jan 6. - 57. Jakož mne poslal ten živý Otec, a já živ jsem skrze Otce, tak kdož jí mne, i on živ bude skrze mne.
Jan 6. - 58. Totoť jest ten chléb, kterýž s nebe sstoupil. Ne jako otcové vaši jedli mannu, a zemřeli. Kdož jí chléb tento, živť bude na věky.
Jan 6. - 59. Toto mluvil Ježíš v škole, uče v Kafarnaum.
Jan 6. - 60. Tedy mnozí z učedlníků jeho, slyševše to, řekli: Tvrdáť jest toto řeč. Kdo ji může slyšeti?
Jan 6. - 61. Ale věda Ježíš sám v sobě, že by proto reptali učedlníci jeho, řekl jim: To vás uráží?
Jan 6. - 62. Co pak, kdybyste uzřeli Syna člověka, an vstupuje, kdež prve byl?
Jan 6. - 63. Duch jest, jenž obživuje, těloť nic neprospívá. Slova, kteráž já mluvím vám, Duch a život jsou.
Jan 6. - 64. Ale jsouť někteří z vás, ješto nevěří. Nebo věděl Ježíš od počátku, kdo by byli nevěřící, a kdo by ho měl zraditi.
Jan 6. - 65. I pravil: Protož jsem vám řekl, že žádný nemůže přijíti ke mně, leč by dáno bylo od Otce mého.
Jan 6. - 66. A z toho mnozí z učedlníků jeho odešli zpět, a nechodili s ním více.
Jan 6. - 67. Tedy řekl Ježíš ke dvanácti: Zdali i vy chcete odjíti?
Jan 6. - 68. I odpověděl jemu Šimon Petr: Pane, k komu půjdeme? A ty slova věčného života máš.
Jan 6. - 69. A my jsme uvěřili, a poznali, že jsi ty Kristus, Syn Boha živého.
Jan 6. - 70. Odpověděl jim Ježíš: Však jsem já vás dvanácte vyvolil, a jeden z vás ďábel jest.
Jan 6. - 71. A to řekl o Jidášovi synu Šimona Iškariotského; nebo ten jej měl zraditi, byv jeden ze dvanácti.
Jan 7. - 1. Potom pak chodil Ježíš po Galilei; nebo nechtěl býti v Judstvu, protože ho hledali Židé zabíti.
Jan 7. - 2. A byl blízko svátek Židovský, památka stánků.
Jan 7. - 3. Tedy řekli jemu bratří jeho: Vyjdi odsud, a jdi do Judstva, ať i učedlníci tvoji vidí skutky tvé, kteréž činíš.
Jan 7. - 4. Nižádný zajisté v skrytě nic nedělá, kdož chce vidín býti. Protož ty, činíš-li takové věci, zjeviž se světu.
Jan 7. - 5. Nebo ani bratří jeho nevěřili v něho.
Jan 7. - 6. I dí jim Ježíš: Čas můj ještě nepřišel, ale čas váš vždycky jest hotov.
Jan 7. - 7. Nemůžeť vás svět nenáviděti, ale mneť nenávidí; nebo já svědectví vydávám o něm, že skutkové jeho zlí jsou.
Jan 7. - 8. Vy jděte k svátku tomuto. Jáť ještě nepůjdu k svátku tomuto, nebo čas můj ještě se nenaplnil.
Jan 7. - 9. To pověděv jim, zůstal v Galilei.
Jan 7. - 10. A když odešli bratří jeho, tedy i on šel k svátku, ne zjevně, ale jako ukrytě.
Jan 7. - 11. Židé pak hledali ho v svátek, a pravili: Kde jest onen?
Jan 7. - 12. A mnoho řečí bylo o něm v zástupu. Nebo někteří pravili, že dobrý jest, a jiní pravili: Není, ale svodí zástup.
Jan 7. - 13. Žádný však o něm nemluvil zjevně pro bázeň Židů.
Jan 7. - 14. Když pak již polovici svátku se vykonalo, vstoupil Ježíš do chrámu, a učil.
Jan 7. - 15. I divili se Židé, řkouce: Kterak tento Písmo umí, neučiv se?
Jan 7. - 16. Odpověděl jim Ježíš a řekl: Mé učení neníť mé, ale toho, jenž mne poslal.
Jan 7. - 17. Bude-li kdo chtíti vůli jeho činiti, tenť bude uměti rozeznati, jest-li to učení z Boha, čili mluvím já sám od sebe.
Jan 7. - 18. Kdoť sám od sebe mluví, chvály své vlastní hledá, ale kdož hledá chvály toho, kterýž ho poslal, tenť pravdomluvný jest, a nepravosti v něm není.
Jan 7. - 19. Však Mojžíš dal vám Zákon? a žádný z vás neplní Zákona? Proč mne hledáte zamordovati?
Jan 7. - 20. Odpověděl zástup a řekl: Ďábelství máš. Kdo tě hledá zamordovati?
Jan 7. - 21. Odpověděl Ježíš a řekl jim: Jeden skutek učinil jsem, a všickni se tomu divíte.
Jan 7. - 22. Mojžíš vydal vám obřízku, (ne že by z Mojžíše byla, ale z otců,) a v sobotu obřezujete člověka.
Jan 7. - 23. Poněvadž člověk obřízku přijímá i v sobotu, aby nebyl rušen Zákon Mojžíšův, proč pak  se na mne hněváte, že jsem celého člověka uzdravil v sobotu?
Jan 7. - 24. Nesuďte podle osoby, ale spravedlivý soud suďte.
Jan 7. - 25. Tedy někteří z Jeruzalémských pravili: Zdaliž toto není ten, kteréhož hledají zabíti?
Jan 7. - 26. A aj, svobodně mluví, a nic mu neříkají. Zdali jsou již právě poznali knížata, že tento jest právě Kristus?
Jan 7. - 27. Ale o tomto víme, odkud jest, Kristus pak když přijde, žádný nebude věděti, odkud by byl.
Jan 7. - 28. I volal Ježíš v chrámě, uče a řka: I mne znáte, i odkud jsem, víte. A všakť jsem nepřišel sám od sebe, ale jestiť pravdomluvný, kterýž mne poslal, jehož vy neznáte.
Jan 7. - 29. Ale já znám jej, nebo od něho jsem, a on mne poslal.
Jan 7. - 30. I hledali ho jíti, ale žádný nevztáhl ruky na něho, nebo ještě byla nepřišla hodina jeho.
Jan 7. - 31. Z zástupu pak mnozí uvěřili v něj, a pravili: Kristus když přijde, zdali více divů činiti bude nad ty, kteréž tento činí?
Jan 7. - 32. Slyšeli pak farizeové zástup, an o něm takové věci rozmlouvá, i poslali farizeové a přední kněží služebníky, aby jej jali.
Jan 7. - 33. Tedy řekl jim Ježíš: Ještě maličký čas jsem s vámi, potom odejdu k tomu, jenž mne poslal.
Jan 7. - 34. Hledati mne budete, a nenaleznete, a kdež já budu, vy tam nemůžte přijíti.
Jan 7. - 35. I řekli Židé k sobě vespolek: Kam tento půjde, že my ho nenalezneme? Zdali v rozptýlení pohanů půjde, a bude učiti pohany?
Jan 7. - 36. Jaká jest to řeč, kterouž promluvil: Hledati mne budete, a nenaleznete, a kdež já budu, vy nemůžete přijíti?
Jan 7. - 37. V poslední pak den ten veliký svátku toho, stál Ježíš a volal, řka: Žízní-li kdo, pojď ke mně, a napij se.
Jan 7. - 38. Kdož věří ve mne, jakož dí Písmo, řeky z života jeho poplynou vody živé.
Jan 7. - 39. (A to řekl o Duchu svatém, kteréhož měli přijíti věřící v něho; nebo ještě nebyl dán Duch svatý, protože ještě Ježíš nebyl oslaven.)
Jan 7. - 40. Tedy mnozí z zástupu uslyševše tu řeč, pravili: Tentoť jest právě prorok.
Jan 7. - 41. Jiní pravili: Tentoť jest Kristus. Ale někteří pravili: Zdaliž od Galilee přijde Kristus?
Jan 7. - 42. Zdaž nedí písmo, že z semene Davidova a z Betléma městečka, kdež býval David, přijíti má Kristus?
Jan 7. - 43. A tak různice v zástupu stala se pro něj.
Jan 7. - 44. Někteří pak z nich chtěli ho jíti, ale žádný nevztáhl ruky na něj.
Jan 7. - 45. Tedy přišli služebníci k předním kněžím a k farizeům, i řekli jim oni: Proč jste ho nepřivedli?
Jan 7. - 46. Odpověděli služebníci: Nikdy tak člověk nemluvil, jako tento člověk.
Jan 7. - 47. I odpověděli jim farizeové: Zdali i vy jste svedeni?
Jan 7. - 48. Zdaliž kdo z knížat uvěřil v něho anebo z farizeů?
Jan 7. - 49. Než zástup ten, kterýž nezná Zákona. Zlořečeníť jsou.
Jan 7. - 50. I dí k nim Nikodém, ten, jenž byl přišel k němu v noci, kterýž byl jeden z nich:
Jan 7. - 51. Zdali Zákon náš soudí člověka, leč prve uslyší od něho a zví, co by činil?
Jan 7. - 52. Odpověděli a řekli jemu: Zdali i ty Galilejský jsi? Ptej se, žeť žádný prorok od Galilee nepovstal.
Jan 7. - 53. I šel jeden každý do domu svého.
Jan 8. - 1. Ježíš pak odšel na horu Olivetskou.
Jan 8. - 2. Potom na úsvitě zase přišel do chrámu, a všecken lid sšel se k němu. A on posadiv se, učil je.
Jan 8. - 3. I přivedli k němu zákoníci a farizeové ženu v cizoložstvu popadenou; a postavivše ji v prostředku,
Jan 8. - 4. Řekli jemu: Mistře, tato žena jest postižena při skutku, když cizoložila.
Jan 8. - 5. A v Zákoně Mojžíš přikázal nám takové kamenovati. Ty pak co pravíš?
Jan 8. - 6. A to řekli, pokoušejíce ho, aby jej mohli obžalovati. Ježíš pak skloniv se dolů, prstem psal na zemi.
Jan 8. - 7. A když se nepřestávali otazovati jeho, zdvihl se a řekl jim: Kdo jest z vás bez hříchu, nejprv hoď na ni kamenem.
Jan 8. - 8. A opět schýliv se, psal na zemi.
Jan 8. - 9. A oni uslyševše to a v svědomích svých obviněni jsouce, jeden po druhém odcházeli, počavše od starších až do posledních. I zůstal tu Ježíš sám, a žena uprostřed stojeci.
Jan 8. - 10. A pozdvih se Ježíš a žádného neviděv, než ženu, řekl jí: Ženo, kde jsou ti, kteříž na tebe žalovali? Žádný-li tě neodsoudil?
Jan 8. - 11. Kterážto řekla: Žádný, Pane. I řekl jí Ježíš: Aniž já tebe odsuzuji. Jdiž a nehřeš více.
Jan 8. - 12. Tedy Ježíš opět jim mluvil, řka: Já jsem Světlo světa. Kdož mne následuje, nebudeť choditi v temnostech, ale budeť míti Světlo života.
Jan 8. - 13. I řekli jemu farizeové: Ty sám o sobě svědectví vydáváš, svědectví tvé není pravé.
Jan 8. - 14. Odpověděl Ježíš a řekl jim: Ačkoli já svědectví vydávám sám o sobě, však pravé jest svědectví mé; nebo vím, odkud jsem přišel a kam jdu. Ale vy nevíte, odkud jsem přišel, anebo kam jdu.
Jan 8. - 15. Vy podle těla soudíte, já nesoudím žádného.
Jan 8. - 16. A bychť pak i soudil já, soud můj jestiť pravý; nebo nejsem sám, ale jsem já a ten, kterýž mne poslal, Otec.
Jan 8. - 17. A v Zákoně vašem psáno jest: Že dvou člověků svědectví pravé jest.
Jan 8. - 18. Jáť svědectví vydávám sám o sobě, a svědectví vydává o mně ten, kterýž mne poslal, Otec.
Jan 8. - 19. Tedy řekli jemu: Kdež jest ten tvůj Otec? Odpověděl Ježíš: Aniž mne znáte, ani Otce mého. Kdybyste mne znali, i Otce mého znali byste.
Jan 8. - 20. Tato slova mluvil Ježíš u pokladnice, uče v chrámě, a žádný ho nejal, nebo ještě byla nepřišla hodina jeho.
Jan 8. - 21. I řekl jim opět Ježíš: Já jdu, a hledati budete mne, a v hříchu vašem zemřete. Kam já jdu, vy nemůžete přijíti.
Jan 8. - 22. I pravili Židé: Zdali se sám zabije, že praví: Kam já jdu, vy nemůžete přijíti?
Jan 8. - 23. I řekl jim: Vy z důlu jste, já s hůry jsem. Vy jste z tohoto světa, já nejsem z světa tohoto.
Jan 8. - 24. Protož jsem řekl vám: Že zemřete v hříších svých. Nebo jestliže nebudete věřiti, že já jsem, zemřete v hříších vašich.
Jan 8. - 25. I řekli jemu: Kdo jsi ty? I řekl jim Ježíš: To, což hned s počátku pravím vám.
Jan 8. - 26. Mnohoť mám o vás mluviti a souditi, ale ten, kterýž mne poslal, pravdomluvný jest, a já, což jsem slyšel od něho, to mluvím na světě.
Jan 8. - 27. A oni neporozuměli, že by o Bohu Otci pravil jim.
Jan 8. - 28. Protož řekl jim Ježíš: Když povýšíte Syna člověka, tehdy poznáte, že já jsem. A sám od sebe nic nečiním, ale jakž mne naučil Otec můj, takť mluvím.
Jan 8. - 29. A ten, kterýž mne poslal, se mnouť jest, a neopustil mne samého Otec; nebo což jest jemu libého, to já činím vždycky.
Jan 8. - 30. Ty věci když mluvil, mnozí uvěřili v něho.
Jan 8. - 31. Tedy řekl Ježíš těm Židům, kteříž uvěřili jemu: Jestliže vy zůstanete v řeči mé, právě učedlníci moji budete.
Jan 8. - 32. A poznáte pravdu, a pravda vás vysvobodí.
Jan 8. - 33. I odpověděli jemu: Símě Abrahamovo jsme, a žádnému jsme nesloužili nikdy. I kterakž ty díš: Že svobodní budete?
Jan 8. - 34. Odpověděl jim Ježíš: Amen, amen pravím vám: Že každý, kdož činí hřích, služebník jest hřícha.
Jan 8. - 35. A služebník nezůstává v domu na věky; ale Syn zůstává na věky.
Jan 8. - 36. Protož jestližeť vás vysvobodí Syn, právě svobodní budete.
Jan 8. - 37. Vím, že jste símě Abrahamovo, ale hledáte mne zabíti; nebo řeč má nemá místa u vás.
Jan 8. - 38. Já, což jsem viděl u Otce svého, to mluvím; a i vy, co jste viděli u otce vašeho, to činíte.
Jan 8. - 39. Odpověděli a řekli jemu: Otec náš jest Abraham. Dí jim Ježíš: Kdybyste synové Abrahamovi byli, činili byste skutky Abrahamovy.
Jan 8. - 40. Ale nyní hledáte mne zabíti, člověka toho, kterýž jsem pravdu mluvil vám, kterouž jsem slyšel od Boha. Tohoť jest Abraham nečinil.
Jan 8. - 41. Vy činíte skutky otce svého. I řekli jemu: Myť z smilstva nejsme zplozeni, jednohoť Otce máme, totiž Boha.
Jan 8. - 42. Tedy řekl jim Ježíš: Byť Bůh Otec váš byl, milovali byste mne. Nebo já jsem z Boha pošel, a přišel jsem; aniž jsem sám od sebe přišel, ale on mne poslal.
Jan 8. - 43. Proč mluvení mého nechápáte? Protože hned slyšeti nemůžete řeči mé.
Jan 8. - 44. Vy z otce ďábla jste, a žádosti otce vašeho chcete činiti. On byl vražedník od počátku, a v pravdě nestál; nebo pravdy v něm není. Když mluví lež, z svého vlastního mluví; nebo lhář jest a otec lži.
Jan 8. - 45. Já pak že pravdu pravím, nevěříte mi.
Jan 8. - 46. Kdo z vás bude mne obviňovati z hříchu? A poněvadž pravdu pravím, proč vy mi nevěříte?
Jan 8. - 47. Kdo z Boha jest, slova Boží slyší; protož vy neslyšíte, že z Boha nejste.
Jan 8. - 48. Tedy odpověděli Židé a řekli jemu: Zdaliž my dobře nepravíme, že jsi ty Samaritán, a ďábelství máš?
Jan 8. - 49. Odpověděl Ježíš: Jáť ďábelství nemám, ale ctím Otce svého; než vy jste mne neuctili.
Jan 8. - 50. Jáť pak nehledám chvály své; jestiť, kdo hledá a soudí.
Jan 8. - 51. Amen, amen pravím vám: Bude-li kdo zachovávati slovo mé, smrti neuzří na věky.
Jan 8. - 52. Tedy řekli mu Židé: Nyní jsme poznali, že ďábelství máš. Abraham umřel i proroci, a ty pravíš: Bude-li kdo zachovávati řeč mou, smrti neokusí na věky.
Jan 8. - 53. Zdali jsi ty větší otce našeho Abrahama, kterýž umřel? I proroci zemřeli jsou. Kým ty se činíš?
Jan 8. - 54. Odpověděl Ježíš: Chválím-liť já se sám, chvála má nic není. Jestiť kterýž mne chválí, Otec můj, o němž vy pravíte, že Bůh váš jest.
Jan 8. - 55. A nepoznali jste ho, ale já jej znám. A kdybych řekl, že ho neznám, byl bych podobný vám, lhář. Ale známť jej, a řeč jeho zachovávám.
Jan 8. - 56. Abraham, otec váš, veselil se, aby viděl den můj, i viděl, a radoval se.
Jan 8. - 57. Tedy řekli jemu Židé: Padesáti let ještě nemáš, a Abrahama jsi viděl?
Jan 8. - 58. Řekl jim Ježíš: Amen, amen pravím vám: Prve nežli Abraham byl, já jsem.
Jan 8. - 59. I zchápali Židé kamení, aby házeli na něj. Ježíš pak skryl se, a prošed skrze ně, vyšel z chrámu, a tak jich znikl.
Jan 9. - 1. Pomíjeje Ježíš, uzřel člověka slepého od narození.
Jan 9. - 2. I otázali se učedlníci jeho, řkouce: Mistře, kdo jest zhřešil, tento-li, čili rodičové jeho, že se slepý narodil?
Jan 9. - 3. Odpověděl Ježíš: Ani tento nezhřešil, ani rodičové jeho, ale aby zjeveni byli skutkové Boží na něm.
Jan 9. - 4. Jáť musím dělati dílo toho, kterýž mne poslal, dokudž den jest. Přicházíť noc, kdyžto žádný nebude moci dělati.
Jan 9. - 5. Dokudž jsem na světě, Světlo jsem světa.
Jan 9. - 6. To pověděv, plinul na zemi, a učinil bláto z sliny, i pomazal tím blátem oči slepého.
Jan 9. - 7. A řekl jemu: Jdi, umej se v rybníku Siloe, jenž se vykládá: Poslaný. A on šel a umyl se, i přišel, vida.
Jan 9. - 8. Sousedé pak a ti, kteříž jej prve vídali slepého, řekli: Však tento jest, kterýž sedával a žebral?
Jan 9. - 9. Jiní pravili, že ten jest, a jiní, že jest podoben k němu. Ale on pravil: Já jsem.
Jan 9. - 10. Tedy řekli jemu: Kterak jsou otevříny oči tvé?
Jan 9. - 11. On odpověděl a řekl: Člověk ten, kterýž slove Ježíš, bláto učinil a pomazal očí mých, a řekl mi: Jdi k rybníku Siloe, a umej se. I odšed a umyv se, prohlédl jsem.
Jan 9. - 12. I řekli jemu: Kde jest ten člověk? Řekl: Nevím.
Jan 9. - 13. Tedy přivedli toho, kterýž někdy byl slepý, k farizeům.
Jan 9. - 14. Byla pak sobota, když Ježíš učinil bláto a otevřel oči jeho.
Jan 9. - 15. I tázali se ho opět i farizeové, kterak by prozřel. On pak řekl jim: Bláto položil mi na oči, a umyl jsem se, i vidím.
Jan 9. - 16. Tedy někteří z farizeů řekli: Tento člověk není z Boha, nebo neostříhá soboty. Jiní pravili: Kterak může člověk hříšný takové divy činiti? I byla různice mezi nimi.
Jan 9. - 17. Tedy řekli opět slepému: Co ty o něm pravíš, že otevřel oči tvé? A on řekl: Že prorok jest.
Jan 9. - 18. I nevěřili Židé o něm, by slepý byl a prozřel, až povolali rodičů toho, kterýž byl prozřel.
Jan 9. - 19. A otázali se jich, řkouce: Jest-li ten syn váš, o kterémž vy pravíte, že by se slepý narodil? Kterakž pak nyní vidí?
Jan 9. - 20. Odpověděli jim rodičové jeho a řekli: Vímeť, že tento jest syn náš a že se slepý narodil.
Jan 9. - 21. Ale kterak nyní vidí, nevíme; aneb kdo jest otevřel oči jeho, myť nevíme. Však má léta, ptejte se ho, on sám za sebe mluviti bude.
Jan 9. - 22. Tak mluvili rodičové jeho, že se báli Židů; nebo již tak byli uložili Židé, kdož by ho koli vyznal Kristem, aby byl vyobcován ze školy.
Jan 9. - 23. Protož řekli rodičové jeho: Máť léta, ptejte se jeho.
Jan 9. - 24. I zavolali po druhé člověka toho, kterýž býval slepý, a řekli jemu: Vzdej chválu Bohu. My víme, že člověk ten hříšník jest.
Jan 9. - 25. I odpověděl on a řekl: Jest-li hříšník, nevím, než to vím, že byv slepý, již nyní vidím.
Jan 9. - 26. I řekli jemu opět: Coť učinil? Kterak otevřel oči tvé?
Jan 9. - 27. Odpověděl jim: Již jsem vám pověděl, a neslyšeli jste? Což opět chcete slyšeti? Zdaliž i vy chcete učedlníci jeho býti?
Jan 9. - 28. I zlořečili jemu a řekli: Budiž ty sám učedlníkem jeho, ale myť jsme Mojžíšovi učedlníci.
Jan 9. - 29. My víme, že Mojžíšovi mluvil Bůh, tento pak nevíme, odkud jest.
Jan 9. - 30. Odpověděl ten člověk a řekl jim: Toť jest jistě divná věc, že vy nevíte, odkud jest, a otevřel oči mé.
Jan 9. - 31. Víme pak, že Bůh hříšníků neslyší, ale kdo by byl ctitel Boží a vůli jeho činil by, toho slyší.
Jan 9. - 32. Od věku není slýcháno, aby kdo otevřel oči slepého tak narozeného.
Jan 9. - 33. Byť tento nebyl od Boha, nemohlť by nic učiniti.
Jan 9. - 34. Odpověděli a řekli jemu: Ty jsi všecken se v hříších narodil, a ty náš učíš? I vyhnali jej ven.
Jan 9. - 35. Uslyšel pak Ježíš, že jsou jej vyhnali ven. A když jej nalezl, řekl jemu: Věříš-liž ty v Syna Božího?
Jan 9. - 36. Odpověděl on a řekl: I kdož jest, Pane, abych věřil v něho?
Jan 9. - 37. I řekl jemu Ježíš: I viděl jsi ho, a kterýž mluví s tebou, onť jest.
Jan 9. - 38. A on řekl: Věřím, Pane, a klaněl se jemu.
Jan 9. - 39. I řekl jemu Ježíš: Na soud přišel jsem já na tento svět, aby ti, kteříž nevidí, viděli, a ti, jenž vidí, aby slepí byli.
Jan 9. - 40. I slyšeli to někteří z farizeů, kteříž s ním byli, a řekli jemu: Zdali i my slepí jsme?
Jan 9. - 41. Řekl jim Ježíš: Byste slepí byli, hříchu byste neměli; ale nyní pravíte: Vidíme, protož hřích váš zůstává.
Jan 10. - 1. Amen, amen pravím vám: Kdož nevchází dveřmi do ovčince ovcí, ale vchází jinudy, ten zloděj jest a lotr.
Jan 10. - 2. Ale kdož vchází dveřmi, pastýř jest ovcí.
Jan 10. - 3. Tomuť vrátný otvírá, a ovce hlas jeho slyší, a on svých vlastních ovec ze jména povolává, a vyvodí je.
Jan 10. - 4. A jakž ovce své vlastní ven vypustí, před nimi jde, a ovce jdou za ním; nebo znají hlas jeho.
Jan 10. - 5. Ale cizího nikoli následovati nebudou, ale utekou od něho; nebo neznají hlasů cizích.
Jan 10. - 6. To přísloví pověděl jim Ježíš, ale oni nevěděli, co by to bylo, což jim mluvil.
Jan 10. - 7. Tedy opět řekl jim Ježíš: Amen, amen pravím vám: Že já jsem dveře ovcí.
Jan 10. - 8. Všickni, kolikož jich koli přede mnou přišlo, zloději jsou a lotři, ale neslyšely jich ovce.
Jan 10. - 9. Já jsem dveře. Skrze mne všel-li by kdo, spasen bude, a vejde i vyjde, a pastvu nalezne.
Jan 10. - 10. Zloděj nepřichází, jediné aby kradl a mordoval a hubil; já jsem přišel, aby život měly, a hojně aby měly.
Jan 10. - 11. Já jsem ten pastýř dobrý. Dobrý pastýř duši svou pokládá za ovce.
Jan 10. - 12. Ale nájemník a ten, kterýž není pastýř, jehož nejsou ovce vlastní, vida vlka, an jde, i opouští ovce i utíká, a vlk lapá a rozhání ovce.
Jan 10. - 13. Nájemník pak utíká; nebo nájemník jest, a nemá péče o ovce.
Jan 10. - 14. Já jsem ten dobrý pastýř, a známť ovce své, a znajíť mne mé.
Jan 10. - 15. Jakož mne zná Otec, tak i já znám Otce, a duši svou pokládám za ovce.
Jan 10. - 16. A mámť i jiné ovce, kteréž nejsou z tohoto ovčince. I tyť musím přivésti, a hlas můj slyšeti budou. A budeť jeden ovčinec a jeden pastýř.
Jan 10. - 17. Protož mne Otec miluje, že já pokládám duši svou, abych ji zase vzal.
Jan 10. - 18. Nižádnýť jí nebéře ode mne, ale já pokládám ji sám od sebe. Mám moc položiti ji, a mám moc zase vzíti ji. To přikázání vzal jsem od Otce svého.
Jan 10. - 19. Tedy stala se opět různice mezi Židy pro ty řeči.
Jan 10. - 20. A pravili mnozí z nich: Ďábelství má a blázní. Co ho posloucháte?
Jan 10. - 21. Jiní pravili: Tato slova nejsou ďábelství majícího. Zdaliž ďábelství může slepých oči otvírati?
Jan 10. - 22. I bylo posvícení v Jeruzalémě, a zima byla.
Jan 10. - 23. I procházel se Ježíš v chrámě po síňci Šalomounově.
Jan 10. - 24. Tedy obstoupili jej Židé, a řekli jemu: Dokudž duši naši držíš? Jestliže jsi ty Kristus, pověz nám zjevně.
Jan 10. - 25. Odpověděl jim Ježíš: Pověděl jsem vám, a nevěříte. Skutkové, kteréž já činím ve jménu Otce svého, tiť svědectví vydávají o mně.
Jan 10. - 26. Ale vy nevěříte, nebo nejste z ovcí mých, jakož jsem vám pověděl.
Jan 10. - 27. Nebo ovce mé hlas můj slyší, a já je znám, a následujíť mne.
Jan 10. - 28. A jáť život věčný dávám jim, a nezahynouť na věky, aniž jich kdo vytrhne z ruky mé.
Jan 10. - 29. Otec můj, kterýž mi je dal, většíť jest nade všecky, a žádnýť jich nemůže vytrhnouti z ruky Otce mého.
Jan 10. - 30. Já a Otec jedno jsme.
Jan 10. - 31. Tedy zchápali opět kamení Židé, aby jej kamenovali.
Jan 10. - 32. Odpověděl jim Ježíš: Mnohé dobré skutky ukázal jsem vám od Otce svého. Pro který z těch skutků kamenujete mne?
Jan 10. - 33. Odpověděli jemu Židé, řkouce: Pro dobrý skutek tebe nekamenujeme, ale pro rouhání, totiž že ty, člověk jsa, děláš se Bohem.
Jan 10. - 34. Odpověděl jim Ježíš: Však psáno jest v Zákoně vašem: Já jsem řekl: Bohové jste.
Jan 10. - 35. Poněvadž ty nazval bohy, k nimžto řeč Boží stala se, a nemůžeť zrušeno býti Písmo,
Jan 10. - 36. Kterakž tedy o mně, kteréhož posvětil Otec a poslal na svět, vy pravíte, že se rouhám, že jsem řekl: Syn Boží jsem?
Jan 10. - 37. Nečiním-liť skutků Otce svého, nevěřte mi.
Jan 10. - 38. Pakliť činím, tedy byste pak mně nevěřili, aspoň skutkům věřte, abyste poznali a věřili, že Otec ve mně jest, a já v něm.
Jan 10. - 39. Tedy opět hledali ho jíti, ale on vyšel z rukou jejich.
Jan 10. - 40. I odšel opět za Jordán na to místo, kdež nejprv Jan křtil, a pozůstal tam.
Jan 10. - 41. I přišli k němu mnozí, a pravili: Jan zajisté žádného divu neučinil, ale všecko, cožkoli mluvil Jan o tomto, pravé bylo.
Jan 10. - 42. A mnozí tam uvěřili v něho.
Jan 11. - 1. Byl pak nemocen člověk nějaký jménem Lazar z Betany, totiž z městečka Marie a Marty, sestry její.
Jan 11. - 2. (A to byla ta Maria, kteráž pomazala Pána mastí a vytřela nohy jeho vlasy svými, jejížto bratr Lazar byl nemocen.)
Jan 11. - 3. Tedy poslaly k němu sestry jeho, řkouce: Pane, aj, ten, kteréhož miluješ, nemocen jest.
Jan 11. - 4. A uslyšav to Ježíš, řekl: Nemoc ta neníť k smrti, ale pro slávu Boží, aby oslaven byl Syn Boží skrze ni.
Jan 11. - 5. Miloval pak Ježíš Martu i sestru její i Lazara.
Jan 11. - 6. A jakž uslyšel, že by nemocen byl, i pozůstal za dva dni na tom místě, kdež byl.
Jan 11. - 7. Potom pak dí učedlníkům: Pojďme zase do Judstva.
Jan 11. - 8. Řekli jemu učedlníci: Mistře, nyní hledali tě Židé kamenovati, a ty zase tam chceš jíti?
Jan 11. - 9. Odpověděl Ježíš: Však dvanácte hodin za den jest. Chodí-li kdo ve dne, neurazí se; nebo světlo tohoto světa vidí.
Jan 11. - 10. Pakliť by kdo chodil v noci, urazíť se; nebo světla není v něm.
Jan 11. - 11. To pověděl, a potom dí jim: Lazar, přítel náš, spí, ale jduť, abych jej ze sna probudil.
Jan 11. - 12. I řekli učedlníci jeho: Pane, spí-liť, zdráv bude.
Jan 11. - 13. Ale Ježíš řekl o smrti jeho, oni pak domnívali se, že by o spání sna mluvil.
Jan 11. - 14. Tedy řekl jim Ježíš zjevně: Lazar umřel.
Jan 11. - 15. A raduji se pro vás, že jsem tam nebyl, abyste věřili. Ale pojďme k němu.
Jan 11. - 16. I řekl Tomáš, kterýž slove Didymus, spoluučedlníkům: Pojďme i my, abychom zemřeli s ním.
Jan 11. - 17. Tedy přišel Ježíš, i nalezl ho již čtyři dni v hrobě pochovaného.
Jan 11. - 18. Byla pak Betany blízko od Jeruzaléma, okolo honů patnácte.
Jan 11. - 19. Mnozí pak z Židů byli přišli k Martě a Mariji, aby je těšili pro smrt bratra jejich.
Jan 11. - 20. Tedy Marta, jakž uslyšela, že Ježíš jde, vyšla proti němu, ale Maria doma seděla.
Jan 11. - 21. I řekla Marta k Ježíšovi: Pane, kdybys ty byl zde, bratr můj byl by neumřel.
Jan 11. - 22. Ale i nyníť vím, že cožkoli požádal bys od Boha, dá tobě Bůh.
Jan 11. - 23. Dí jí Ježíš: Vstaneť bratr tvůj.
Jan 11. - 24. Řekla jemu Marta: Vím, že vstane při vzkříšení v den nejposlednější.
Jan 11. - 25. Řekl jí Ježíš: Já jsem vzkříšení i život. Kdo věří ve mne, byť pak i umřel, živ bude.
Jan 11. - 26. A každý, kdož jest živ, a věří ve mne, neumřeť na věky. Věříš-li tomu?
Jan 11. - 27. Řekla jemu: Ovšem, Pane, já jsem uvěřila, že jsi ty Kristus, Syn Boží, kterýž měl přijíti na svět.
Jan 11. - 28. A když to pověděla, odešla a zavolala tajně Marie, sestry své, řkuci: Mistr zde jest, a volá tebe.
Jan 11. - 29. Ona jakž to uslyšela, vstala rychle, a šla k němu.
Jan 11. - 30. (Ještě pak byl Ježíš nepřišel do městečka, ale byl na tom místě, kdež vyšla byla proti němu Marta.)
Jan 11. - 31. Tedy Židé, kteříž s ní byli v domě a těšili ji, viděvše Mariji, že jest rychle vstala a vyšla, šli za ní, řkouce: Jde k hrobu, aby tam plakala.
Jan 11. - 32. Ale Maria, když tam přišla, kdež byl Ježíš, uzřevši jej, padla k nohám jeho, a řekla jemu: Pane, bys ty byl zde, bratr můj byl by neumřel.
Jan 11. - 33. Ježíš pak jakž uzřel, ana pláče, i Židy, kteříž byli s ní přišli, ani plačí, zastonal duchem, a zkormoutil se.
Jan 11. - 34. A řekl: Kdež jste jej položili? Řkou jemu: Pane, pojď a pohleď.
Jan 11. - 35. I zaplakal Ježíš.
Jan 11. - 36. Tedy řekli Židé: Aj, kterak ho miloval!
Jan 11. - 37. Někteří pak z nich řekli: Nemohl-liž jest tento, kterýž otevřel oči slepého, učiniti i toho, aby tento neumřel?
Jan 11. - 38. Ježíš pak opět zastonav sám v sobě, přišel k hrobu. Byla pak jeskyně, a kámen byl svrchu položen na ni.
Jan 11. - 39. I dí Ježíš: Zdvihněte kámen. Řekla jemu Marta, sestra toho mrtvého: Pane, jižť smrdí; nebo čtyři dni v hrobě jest.
Jan 11. - 40. Dí jí Ježíš: Všakť jsem řekl, že budeš-li věřiti, uzříš slávu Boží.
Jan 11. - 41. Tedy zdvihli kámen, kdež byl mrtvý pochován. Ježíš pak pozdvihl vzhůru očí a řekl: Otče, děkuji tobě, že jsi mne slyšel.
Jan 11. - 42. Já zajisté vím, že ty mne vždycky slyšíš, ale pro zástup, kterýž okolo stojí, řekl jsem, aby věřili, že jsi ty mne poslal.
Jan 11. - 43. A to pověděv, zavolal hlasem velikým: Lazaře, pojď ven!
Jan 11. - 44. I vyšel, kterýž byl umřel, maje svázané ruce i nohy rouchami, a tvář jeho šatem byla obvinuta. Řekl jim Ježíš: Rozvěžtež jej, a nechte, ať odejde.
Jan 11. - 45. Tedy mnozí z Židů, kteříž byli přišli k Mariji, viděvše, co jest učinil Ježíš, uvěřili v něho.
Jan 11. - 46. Někteří pak z nich odešli k farizeům a pověděli jim, co jest učinil Ježíš.
Jan 11. - 47. I sešli se přední kněží a farizeové v radu, a pravili: Co činíme? Tento člověk divy mnohé činí.
Jan 11. - 48. Necháme-li ho tak, všickni uvěří v něho, i přijdou Římané, a odejmou místo naše i lid.
Jan 11. - 49. Jeden pak z nich, jménem Kaifáš, nejvyšším knězem jsa toho léta, řekl jim: Vy nic nevíte,
Jan 11. - 50. Aniž co o tom přemyšlujete, že jest užitečné nám, aby jeden člověk umřel za lid, a ne, aby všecken tento národ zahynul.
Jan 11. - 51. Toho pak neřekl sám od sebe, ale nejvyšším knězem byv léta toho, prorokoval, že jest měl Ježíš umříti za tento národ,
Jan 11. - 52. A netoliko za tento národ, ale také, aby syny Boží rozptýlené shromáždil v jedno.
Jan 11. - 53. Protož od toho dne spolu se o to radili, aby jej zabili.
Jan 11. - 54. Ježíš pak již nechodil zjevně mezi Židy, ale odšel odtud do krajiny, kteráž byla blízko pouště, do města, jenž slove Efraim, a tu bydlil s učedlníky svými.
Jan 11. - 55. Byla pak blízko velikanoc Židovská. I šli mnozí do Jeruzaléma z krajiny té před velikonocí, aby se očistili.
Jan 11. - 56. I hledali Ježíše, a rozmlouvali vespolek, v chrámě stojíce: Co se vám zdá, že nepřišel k svátku?
Jan 11. - 57. Vydali pak byli přední kněží a farizeové mandát, jestliže by kdo zvěděl, kde by byl, aby pověděl, aby jej jali.
Jan 12. - 1. Tedy Ježíš šestý den před velikonocí přišel do Betany, kdežto byl Lazar, ten kterýž byl umřel, jehož vzkřísil z mrtvých.
Jan 12. - 2. I připravili jemu tu večeři, a Marta posluhovala, Lazar pak byl jeden z stolících s nimi.
Jan 12. - 3. Maria pak vzavši libru masti drahé z nardu výborného, pomazala noh Ježíšových, a vytřela vlasy svými nohy jeho. I naplněn jest dům vůní té masti.
Jan 12. - 4. Tedy řekl jeden z učedlníků jeho, Jidáš, syn Šimona Iškariotského, kterýž jej měl zraditi:
Jan 12. - 5. Proč tato mast není prodána za tři sta peněz, a není dáno chudým?
Jan 12. - 6. To pak řekl, ne že by měl péči o chudé, ale že zloděj byl, a měšec měl, a to, což do něho kladeno bylo, nosil.
Jan 12. - 7. Tedy řekl Ježíš: Nech jí, ke dni pohřebu mého zachovala to.
Jan 12. - 8. Chudé zajisté vždycky máte s sebou, ale mne ne vždycky míti budete.
Jan 12. - 9. Zvěděl pak zástup veliký z Židů o něm, že by tu byl. I přišli tam, ne pro Ježíše toliko, ale také, aby Lazara viděli, kteréhož byl vzkřísil z mrtvých.
Jan 12. - 10. Radili se pak přední kněží, aby i Lazara zamordovali.
Jan 12. - 11. Nebo mnozí z Židů odcházeli pro něho, a uvěřili v Ježíše.
Jan 12. - 12. Potom nazejtří mnohý zástup, kterýž byl přišel k svátku velikonočnímu, když uslyšeli, že Ježíš jde do Jeruzaléma,
Jan 12. - 13. Nabrali ratolestí palmových, a vyšli proti němu, a volali: Spas nás! Požehnaný, jenž se béře ve jménu Páně, Král Izraelský.
Jan 12. - 14. I dostav Ježíš oslátka, vsedl na ně, jakož psáno jest:
Jan 12. - 15. Neboj se, dcero Sionská, aj, Král tvůj béře se, na oslátku sedě.
Jan 12. - 16. Tomu pak nesrozuměli učedlníci jeho zprvu, ale když oslaven byl Ježíš, tedy se rozpomenuli, že jest to psáno bylo o něm a že jemu to učinili.
Jan 12. - 17. Vydával pak o něm svědectví zástup, kterýž byl s ním, že Lazara povolal z hrobu a vzkřísil jej z mrtvých.
Jan 12. - 18. Protož i v cestu vyšel jemu zástup, když slyšeli, že by ten div učinil.
Jan 12. - 19. Tedy farizeové pravili mezi sebou: Vidíte, že nic neprospíváte? Aj, všecken svět postoupil po něm.
Jan 12. - 20. Byli pak někteří Řekové z těch, kteříž přicházívali, aby se modlili v svátek.
Jan 12. - 21. Ti také přistoupili k Filipovi, kterýž byl od Betsaidy Galilejské, a prosili ho, řkouce: Pane, chtěli bychom Ježíše viděti.
Jan 12. - 22. Přišel Filip a pověděl Ondřejovi, Ondřej pak a Filip pověděli Ježíšovi.
Jan 12. - 23. A Ježíš odpověděl jim, řka: Přišlať jest hodina, aby oslaven byl Syn člověka.
Jan 12. - 24. Amen, amen pravím vám: Zrno pšeničné padna v zemi, neumře-li, onoť samo zůstane, a pakliť umře, mnohý užitek přinese.
Jan 12. - 25. Kdož miluje duši svou, ztratíť ji; a kdož nenávidí duše své na tomto světě, k životu věčnému ostříhá jí.
Jan 12. - 26. Slouží-li mi kdo, následujž mne; a kdež jsem já, tuť i můj služebník bude. A bude-li mi kdo sloužiti, poctíť ho Otec můj.
Jan 12. - 27. Nyní duše má zkormoucena jest, a což dím? Otče, vysvoboď mne z této hodiny. Ale proto jsem přišel k hodině této.
Jan 12. - 28. Otče, oslaviž jméno své. Tedy přišel hlas s nebe řkoucí: I oslavil jsem, i ještě oslavím.
Jan 12. - 29. Ten pak zástup, kterýž tu stál a to slyšel, pravil: Zahřmělo. Jiní pravili: Anděl k němu mluvil.
Jan 12. - 30. Odpověděl Ježíš a řekl: Ne pro mneť hlas tento se stal, ale pro vás.
Jan 12. - 31. Nyníť jest soud světa tohoto, nyní kníže světa tohoto vyvrženo bude ven.
Jan 12. - 32. A já budu-liť povýšen od země, všecky potáhnu k sobě.
Jan 12. - 33. (To pak pověděl, znamenaje, kterou by smrtí měl umříti.)
Jan 12. - 34. Odpověděl jemu zástup: My jsme slyšeli z Zákona, že Kristus zůstává na věky, a kterakž ty pravíš, že musí býti povýšen Syn člověka? Kdo jest to Syn člověka?
Jan 12. - 35. Tedy řekl jim Ježíš: Ještě na malý čas Světlo s vámi jest. Choďte, dokud Světlo máte, ať vás tma nezachvátí; nebo kdo chodí ve tmách, neví, kam jde.
Jan 12. - 36. Dokud Světlo máte, věřte v Světlo, abyste synové Světla byli. Toto pověděl Ježíš, a odšed, skryl se před nimi.
Jan 12. - 37. A ačkoli tak mnohá znamení činil před nimi, však jsou neuvěřili v něho,
Jan 12. - 38. Aby se naplnila řeč Izaiáše proroka, kterouž pověděl: Pane, kdo uvěřil kázaní našemu a rámě Páně komu jest zjeveno?
Jan 12. - 39. Ale protoť jsou nemohli věřiti, neb opět Izaiáš řekl:
Jan 12. - 40. Oslepil oči jejich a zatvrdil srdce jejich, aby očima neviděli a srdcem nerozuměli a neobrátili se, abych jich neuzdravil.
Jan 12. - 41. To pověděl Izaiáš, když viděl slávu jeho a mluvil o něm.
Jan 12. - 42. A ačkoli mnozí z knížat uvěřili v něho, však pro farizee nevyznávali ho, aby ze školy nebyli vyobcováni.
Jan 12. - 43. Nebo milovali slávu lidskou více než slávu Boží.
Jan 12. - 44. Ježíš pak zvolal a řekl: Kdo věří ve mne, ne ve mneť věří, ale v toho, jenž mne poslal.
Jan 12. - 45. A kdož vidí mne, vidí toho, kterýž mne poslal.
Jan 12. - 46. Já Světlo na svět jsem přišel, aby žádný, kdož věří ve mne, ve tmě nezůstal.
Jan 12. - 47. A slyšel-liť by kdo slova má, a nevěřil by, jáť ho nesoudím; nebo nepřišel jsem, abych soudil svět, ale abych spasen učinil svět.
Jan 12. - 48. Kdož mnou pohrdá a nepřijímá slov mých, máť, kdo by jej soudil. Slova, kteráž jsem mluvil, tať jej souditi budou v nejposlednější den.
Jan 12. - 49. Nebo já sám od sebe jsem nemluvil, ale ten, jenž mne poslal, Otec, on mi přikázaní dal, co bych měl praviti a mluviti.
Jan 12. - 50. A vím, že přikázání jeho jest život věčný. A protož, což já mluvím, jakž mi pověděl Otec, takť mluvím.
Jan 13. - 1. Před svátkem pak velikonočním, věda Ježíš, že přišla hodina jeho, aby šel z tohoto světa k Otci, milovav své, kteříž byli na světě, až do konce je miloval.
Jan 13. - 2. A když večeřeli, (a ďábel již byl vnukl v srdce Jidáše Šimona Iškariotského, aby jej zradil,)
Jan 13. - 3. Věda Ježíš, že jemu Otec všecko v ruce dal a že od Boha vyšel a k Bohu jde,
Jan 13. - 4. Vstal od večeře, a složil roucho své, a vzav rouchu, přepásal se.
Jan 13. - 5. Potom nalil vody do medenice, i počal umývati nohy učedlníků a vytírati rouchou, kterouž byl přepásán.
Jan 13. - 6. Tedy přišel k Šimonovi Petrovi. A on řekl jemu: Pane, ty mi chceš nohy mýti?
Jan 13. - 7. Odpověděl Ježíš a řekl jemu: Co já činím, ty nevíš nyní, ale potom zvíš.
Jan 13. - 8. Dí jemu Petr: Nebudeš ty mýti noh mých na věky. Odpověděl jemu Ježíš: Neumyji-liť tebe, nebudeš míti dílu se mnou.
Jan 13. - 9. Dí jemu Šimon Petr: Pane, netoliko nohy mé, ale i ruce i hlavu.
Jan 13. - 10. Řekl jemu Ježíš: Kdož jest umyt, nepotřebuje, než aby nohy umyl; nebo čist jest všecken. I vy čistí jste, ale ne všickni.
Jan 13. - 11. Nebo věděl o zrádci svém; protož řekl: Ne všickni čistí jste.
Jan 13. - 12. Když pak umyl nohy jejich a vzal na sebe roucho své, posadiv se za stůl zase, řekl jim: Víte-liž, co jsem učinil vám?
Jan 13. - 13. Vy nazýváte mne Mistrem a Pánem, a dobře pravíte, jsemť zajisté.
Jan 13. - 14. Poněvadž tedy já umyl jsem nohy vaše, Pán a Mistr, i vy máte jeden druhému nohy umývati.
Jan 13. - 15. Příklad zajisté dal jsem vám, abyste, jakož jsem já učinil vám, i vy též činili.
Jan 13. - 16. Amen, amen pravím vám: Není služebník větší pána svého, ani posel větší nežli ten, kdož jej poslal.
Jan 13. - 17. Znáte-li tyto věci, blahoslavení jste, budete-li je činiti.
Jan 13. - 18. Ne o všechť vás pravím. Já vím, které jsem vyvolil, ale musí to býti, aby se naplnilo písmo: Ten, jenž jí chléb se mnou, pozdvihl proti mně paty své.
Jan 13. - 19. Nyní pravím vám, prve než by se to stalo, abyste, když se stane, uvěřili, že já jsem.
Jan 13. - 20. Amen, amen pravím vám: Kdo přijímá toho, kohož bych já poslal, mneť přijímá; a kdož mne přijímá, přijímá toho, kterýž mne poslal.
Jan 13. - 21. A to pověděv Ježíš, zkormoutil se v duchu, a osvědčil, řka: Amen, amen pravím vám, že jeden z vás mne zradí.
Jan 13. - 22. Tedy učedlníci vzhlédali na sebe vespolek, pochybujíce, o kom by to pravil.
Jan 13. - 23. Byl pak jeden z učedlníků Ježíšových, kterýž zpolehl na klíně jeho, jehož miloval Ježíš.
Jan 13. - 24. Protož tomu návěští dal Šimon Petr, aby se zeptal, kdo by to byl, o němž praví?
Jan 13. - 25. A on odpočívaje na prsech Ježíšových, řekl jemu: Pane, kdo jest?
Jan 13. - 26. Odpověděl Ježíš: Ten jest, komuž já omočené skyvy chleba podám. A omočiv skyvu chleba, podal Jidášovi, synu Šimona Iškariotského.
Jan 13. - 27. A hned po vzetí toho chleba vstoupil do něho satan. I řekl jemu Ježíš: Co činíš, čiň spěšně.
Jan 13. - 28. Tomu pak žádný z přísedících nerozuměl, k čemu by jemu to řekl.
Jan 13. - 29. Nebo někteří se domnívali, poněvadž Jidáš měšec měl, že by jemu řekl Ježíš: Nakup těch věcí, kterýchž jest nám potřebí k svátku, anebo aby něco chudým dal.
Jan 13. - 30. A on vzav skyvu chleba, hned vyšel. A byla již noc.
Jan 13. - 31. Když pak on vyšel, dí Ježíš: Nyníť oslaven jest Syn člověka, a Bůh oslaven jest v něm.
Jan 13. - 32. A poněvadž Bůh oslaven jest v něm, i Bůh oslaví jej sám v sobě, a to hned oslaví jej.
Jan 13. - 33. Synáčkové, ještě maličko s vámi jsem. Hledati mne budete, a jakož jsem řekl Židům: Kam já jdu, vy nemůžete přijíti, tak i vám pravím nyní.
Jan 13. - 34. Přikázání nové dávám vám, abyste se milovali vespolek; jakož já miloval jsem vás, tak abyste i vy milovali jeden druhého.
Jan 13. - 35. Po tomť poznají všickni, že jste moji učedlníci, budete-li míti lásku jedni k druhým.
Jan 13. - 36. Dí jemu Šimon Petr: Pane, kam jdeš? Odpověděl mu Ježíš: Kam já jdu, nemůžeš ty nyní jíti za mnou, ale půjdeš potom.
Jan 13. - 37. Dí jemu Petr: Pane, proč bych nemohl nyní jíti za tebou? A já duši svou za tebe položím.
Jan 13. - 38. Odpověděl jemu Ježíš: Duši svou za mne položíš? Amen pravím tobě: Nezazpíváť kohout, až mne třikrát zapříš.
Jan 14. - 1. Nermutiž se srdce vaše. Věříte v Boha, i ve mne věřte.
Jan 14. - 2. V domu Otce mého příbytkové mnozí jsou. Byť nebylo tak, pověděl bych vám.
Jan 14. - 3. Jduť, abych vám připravil místo. A odejdu-liť, a připravím vám místo, zaseť přijdu, a poberu vás k sobě samému, abyste, kde jsem já, i vy byli.
Jan 14. - 4. A kam já jdu, víte, i cestu víte.
Jan 14. - 5. Dí jemu Tomáš: Pane, nevíme, kam jdeš. A kterak můžeme cestu věděti?
Jan 14. - 6. Dí jemu Ježíš: Já jsem cesta, i pravda, i život. Žádný nepřichází k Otci než skrze mne.
Jan 14. - 7. Byste znali mne, také i Otce mého znali byste; a již nyní jej znáte, a viděli jste ho.
Jan 14. - 8. Řekl jemu Filip: Pane, ukaž nám Otce, a dostiť jest nám.
Jan 14. - 9. Dí jemu Ježíš: Tak dlouhý čas s vámi jsem, a nepoznal jsi mne? Filipe, kdož vidí mne, vidí Otce, a kterak ty pravíš: Ukaž nám Otce?
Jan 14. - 10. A což nevěříš, že já v Otci a Otec ve mně jest? Slova, kteráž já mluvím vám, sám od sebe nemluvím, ale Otec ve mně přebývaje, onť činí skutky.
Jan 14. - 11. Věřtež mi, že jsem já v Otci a Otec ve mně; nebo aspoň pro samy skutky věřte mi.
Jan 14. - 12. Amen, amen pravím vám: Kdož věří ve mne, skutky, kteréž já činím, i on činiti bude, a větší nad ty činiti bude. Nebo já jdu k Otci svému.
Jan 14. - 13. A jestliže byste co prosili ve jménu mém, toť učiním, aby oslaven byl Otec v Synu.
Jan 14. - 14. Budete-li zač prositi ve jménu mém, jáť učiním.
Jan 14. - 15. Milujete-li mne, přikázání mých ostříhejte.
Jan 14. - 16. A jáť prositi budu Otce, a jiného Utěšitele dá vám, aby s vámi zůstal na věky,
Jan 14. - 17. Ducha pravdy, jehož svět nemůže přijíti. Nebo nevidí ho, aniž ho zná, ale vy znáte jej, nebť u vás přebývá a v vás bude.
Jan 14. - 18. Neopustímť vás sirotků, přijduť k vám.
Jan 14. - 19. Ještě maličko, a svět mne již neuzří, ale vy uzříte mne; nebo já živ jsem, a i vy živi budete.
Jan 14. - 20. V ten den vy poznáte, že já jsem v Otci svém, a vy ve mně, a já v vás.
Jan 14. - 21. Kdož by měl přikázaní má a ostříhal jich, onť jest ten, kterýž mne miluje. A kdož mne miluje, milován bude od Otce mého, a jáť jej budu milovati a zjevím jemu samého sebe.
Jan 14. - 22. Řekl jemu Judas, ne onen Iškariotský: Pane, jakž jest to, že sebe nám zjeviti chceš, a ne světu?
Jan 14. - 23. Odpověděl Ježíš a řekl jemu: Miluje-li mne kdo, slova mého ostříhati bude, a Otec můj bude jej milovati, a k němu přijdeme, a příbytek u něho učiníme.
Jan 14. - 24. Kdož pak nemiluje mne, slov mých neostříhá; a slovo, kteréž slyšíte, neníť mé, ale toho, kterýž mne poslal, Otcovo.
Jan 14. - 25. Toto mluvil jsem vám, u vás přebývaje.
Jan 14. - 26. Utěšitel pak, ten Duch svatý, kteréhož pošle Otec ve jménu mém, onť vás naučí všemu a připomeneť vám všecko, což jsem koli mluvil vám.
Jan 14. - 27. Pokoj zůstavuji vám, pokoj můj dávám vám; ne jako svět dává, já dávám vám. Nermutiž se srdce vaše, ani strachuj.
Jan 14. - 28. Slyšeli jste, že já řekl jsem vám: Jdu, a zase přijdu k vám. Kdybyste mne milovali, radovali byste se jistě, že jsem řekl: Jdu k Otci; nebo Otec větší mne jest.
Jan 14. - 29. A nyní pověděl jsem vám, prve nežli by se stalo, abyste, když se stane, uvěřili.
Jan 14. - 30. Již nemnoho mluviti budu s vámi; neboť jde Kníže tohoto světa, ale nemáť nic na mně.
Jan 14. - 31. Ale aby poznal svět, že miluji Otce, a jakož mi přikázání dal Otec, tak činím. Vstaňte, pojďme odtud.
Jan 15. - 1. Já jsem ten vinný kmen pravý, a Otec můj vinař jest
Jan 15. - 2. Každou ratolest, kteráž ve mně nenese ovoce, odřezuje, a každou, kteráž nese ovoce, čistí, aby hojnější ovoce nesla.
Jan 15. - 3. Již vy čisti jste pro řeč, kterouž jsem mluvil vám.
Jan 15. - 4. Zůstaňtež ve mně, a já v vás. Jakož ratolest nemůže nésti ovoce sama od sebe, nezůstala-li by při kmenu, takž ani vy, leč zůstanete ve mně.
Jan 15. - 5. Já jsem vinný kmen a vy ratolesti. Kdo zůstává ve mně, a já v něm, ten nese ovoce mnohé; nebo beze mne nic nemůžete učiniti.
Jan 15. - 6. Nezůstal-li by kdo ve mně, vyvržen bude ven jako ratolest, a uschneť, a sberouť ty ratolesti a na oheň uvrhou a shoříť.
Jan 15. - 7. Zůstanete-li ve mně, a slova má zůstanou-liť v vás, což byste koli chtěli, proste, a staneť se vám.
Jan 15. - 8. V tomť bývá oslaven Otec můj, když ovoce nesete hojné, a takť budete moji učedlníci.
Jan 15. - 9. Jakož miloval mne Otec, tak i já miloval jsem vás. Zůstaňtež v milování mém.
Jan 15. - 10. Budete-li zachovávati přikázaní má, zůstanete v mém milování, jakož i já přikázání Otce svého zachoval jsem, i zůstávám v jeho milování.
Jan 15. - 11. Toto mluvil jsem vám, aby radost má zůstala v vás, a radost vaše aby byla plná.
Jan 15. - 12. Totoť jest přikázání mé, abyste se milovali vespolek, jako i já miloval jsem vás.
Jan 15. - 13. Většího milování nad to žádný nemá, než aby duši svou položil za přátely své.
Jan 15. - 14. Vy přátelé moji jste, učiníte-li to, což já přikazuji vám.
Jan 15. - 15. Již vás nebudu více nazývati služebníky, nebo služebník neví, co by činil pán jeho. Ale vás jsem nazval přáteli, nebo všecko, což jsem koli slyšel od Otce svého, oznámil jsem vám.
Jan 15. - 16. Ne vy jste mne vyvolili, ale já jsem vás vyvolil a postavil, abyste šli a ovoce přinesli, a ovoce vaše aby zůstalo, aby zač byste koli prosili Otce ve jménu mém, dal vám.
Jan 15. - 17. To přikazuji vám, abyste se milovali vespolek.
Jan 15. - 18. Jestližeť vás svět nenávidí, víte, žeť jest mne prve než vás v nenávisti měl.
Jan 15. - 19. Byste byli z světa, svět, což jest jeho, miloval by; že pak nejste z světa, ale já z světa vyvolil jsem vás, protož vás svět nenávidí.
Jan 15. - 20. Pamatujte na řeč mou, kterouž jsem já mluvil vám: Neníť služebník větší nežli pán jeho. Poněvadž se mně protivili, i vámť se protiviti budou; poněvadž jsou řeči mé šetřili, i vaší šetřiti budou.
Jan 15. - 21. Ale toto všecko učiní vám pro jméno mé; nebo neznají toho, jenž mne poslal.
Jan 15. - 22. Kdybych byl nepřišel a nemluvil jim, hříchu by neměli; ale nyní výmluvy nemají z hříchu svého.
Jan 15. - 23. Kdož mne nenávidí, i Otceť mého nenávidí.
Jan 15. - 24. Bych byl skutků nečinil mezi nimi, jichžto žádný jiný nečinil, hříchu by neměli; ale nyní jsou i viděli, i nenáviděli, i mne i Otce mého.
Jan 15. - 25. Ale musilo tak býti, aby se naplnila řeč, kteráž v Zákoně jejich napsána jest: Že v nenávisti měli mne bez příčiny.
Jan 15. - 26. Když pak přijde Utěšitel, kteréhož já pošli vám od Otce, Duch pravdy, kterýž od Otce pochází, tenť svědectví vydávati bude o mně.
Jan 15. - 27. Ano i vy svědectví vydávati budete, nebo od počátku se mnou jste.
Jan 16. - 1. Toto mluvil jsem vám, abyste se nezhoršili.
Jan 16. - 2. Vypovědíť vás ze škol, ano přijdeť čas, že všeliký, kdož vás mordovati bude, domnívati se bude, že tím Bohu slouží.
Jan 16. - 3. A toť učiní vám proto, že nepoznali Otce ani mne.
Jan 16. - 4. Ale toto mluvil jsem vám, abyste, když přijde ten čas, rozpomenuli se na to, že jsem já to předpověděl vám. Tohoť jsem vám s počátku nemluvil, neb jsem byl s vámi.
Jan 16. - 5. Nyní pak jdu k tomu, kterýž mne poslal, a žádný z vás neptá se mne: Kam jdeš?
Jan 16. - 6. Ale že jsem vám tyto věci mluvil, zámutek naplnil srdce vaše.
Jan 16. - 7. Já pak pravdu pravím vám, že jest vám užitečné, abych já odšel. Nebo neodejdu-liť, Utěšitel nepřijde k vám; a pakliť odejdu, pošli ho k vám.
Jan 16. - 8. A onť přijda, obviňovati bude svět z hříchu, a z spravedlnosti, a z soudu.
Jan 16. - 9. Z hříchu zajisté, že nevěří ve mne;
Jan 16. - 10. A z spravedlnosti, že jdu k Otci, a již více neuzříte mne;
Jan 16. - 11. Z soudu pak, že Kníže tohoto světa již jest odsouzeno.
Jan 16. - 12. Ještěť bych měl mnoho mluviti vám, ale nemůžete snésti nyní.
Jan 16. - 13. Ale když přijde ten Duch pravdy, uvedeť vás ve všelikou pravdu. Nebo nebude mluviti sám od sebe, ale cožkoli uslyší, toť mluviti bude; ano i budoucí věci zvěstovati bude vám.
Jan 16. - 14. Onť mne oslaví; nebo z mého vezme, a zvěstuje vám.
Jan 16. - 15. Všecko, cožkoli má Otec, mé jest. Protož jsem řekl, že z mého vezme, a zvěstuje vám.
Jan 16. - 16. Maličko, a neuzříte mne, a opět maličko, a uzříte mne; nebo já jdu k Otci.
Jan 16. - 17. I řekli někteří z učedlníků jeho mezi sebou: Co jest to, že praví nám: Maličko, a neuzříte mne, a opět maličko, a uzříte mne, a že já jdu k Otci?
Jan 16. - 18. Protož pravili: Co jest to, že praví: Maličko? Nevíme, co praví.
Jan 16. - 19. I poznal Ježíš, že se ho chtěli otázati. I řekl jim: O tom tížete mezi sebou, že jsem řekl: Maličko, a neuzříte mne, a opět maličko, a uzříte mne?
Jan 16. - 20. Amen, amen pravím vám, že plakati a kvíliti budete vy, ale svět se bude radovati; vy pak se budete rmoutiti, ale zámutek váš obrátíť se v radost.
Jan 16. - 21. Žena, když rodí, zámutek má, nebo přišla hodina její; ale když porodí dítě, již nepamatuje na soužení, pro radost, že se narodil člověk na svět.
Jan 16. - 22. Protož i vy zámutek máte nyní, ale opět uzřím vás, a radovati se bude srdce vaše, a radosti vaší žádný neodejme od vás.
Jan 16. - 23. A v ten den nebudete se mne tázati o ničemž. Amen, amen pravím vám: Že zač byste koli prosili Otce ve jménu mém, dáť vám.
Jan 16. - 24. Až dosavad za nic jste neprosili ve jménu mém. Prostež, a vezmete, aby radost vaše doplněna byla.
Jan 16. - 25. Toto v příslovích mluvil jsem vám; přijdeť hodina, když již ne v příslovích budu mluviti vám, ale zjevně o Otci svém zvěstovati budu vám.
Jan 16. - 26. V ten den ve jménu mém prositi budete, a nepravímť vám, že já budu prositi Otce za vás.
Jan 16. - 27. Nebo sám Otec miluje vás, proto že jste vy mne milovali, a uvěřili, že jsem já od Boha vyšel.
Jan 16. - 28. Vyšelť jsem od Otce, a přišel jsem na svět; a opět opouštím svět, a jdu k Otci.
Jan 16. - 29. Řkou jemu učedlníci jeho: Aj, nyní zjevně mluvíš, a přísloví žádného nepravíš.
Jan 16. - 30. Nyní víme, že víš všecko, a nepotřebuješ, aby se kdo tebe tázal. Skrze to věříme, že jsi od Boha přišel.
Jan 16. - 31. Odpověděl jim Ježíš: Nyní věříte.
Jan 16. - 32. Aj, přijdeť hodina, anobrž již přišla, že se rozprchnete jeden každý k svému, a mne samého necháte. Ale nejsemť sám, nebo Otec se mnou jest.
Jan 16. - 33. Tyto věci mluvil jsem vám, abyste ve mně pokoj měli. Na světě soužení míti budete, ale doufejtež, jáť jsem přemohl svět.
Jan 17. - 1. To pověděv Ježíš, i pozdvihl očí svých k nebi a řekl: Otče, přišlať jest hodina, oslaviž Syna svého, aby i Syn tvůj oslavil tebe;
Jan 17. - 2. Jakož jsi dal jemu moc nad každým člověkem, aby těm všechněm, kteréž jsi dal jemu, on život věčný dal.
Jan 17. - 3. Totoť jest pak věčný život, aby poznali tebe samého pravého Boha, a kteréhož jsi poslal, Ježíše Krista.
Jan 17. - 4. Jáť jsem oslavil tebe na zemi; dílo jsem vykonal, kteréž jsi mi dal, abych činil.
Jan 17. - 5. A nyní oslaviž ty mne, Otče, u sebe samého, slávou, kterouž jsem měl u tebe, prve nežli svět byl.
Jan 17. - 6. Oznámil jsem jméno tvé lidem, kteréž jsi mi dal z světa. Tvojiť jsou byli, a mně jsi je dal, a řeč tvou zachovali.
Jan 17. - 7. A nyní poznali, že všecky věci, kteréž jsi mi dal, od tebe jsou.
Jan 17. - 8. Nebo slova, kteráž jsi mi dal, dal jsem jim; a oni přijali, a poznali vpravdě, že jsem od tebe vyšel, a uvěřili, že jsi ty mne poslal.
Jan 17. - 9. Já za ně prosím, ne za svět prosím, ale za ty, kteréž jsi mi dal, nebo tvoji jsou.
Jan 17. - 10. A všecky věci mé tvé jsou, a tvé mé jsou, a já oslaven jsem v nich.
Jan 17. - 11. Již pak více nejsem na světě, ale oni jsou na světě, a já k tobě jdu. Otče svatý, ostříhejž jich ve jménu svém, kteréž jsi mi dal, ať by byli jedno jako i my.
Jan 17. - 12. Dokudž jsem s nimi byl na světě, já jsem jich ostříhal ve jménu tvém. Kteréž jsi mi dal, zachoval jsem, a žádný z nich nezahynul, než syn zatracení, aby #se Písmo naplnilo.
Jan 17. - 13. Ale nyní k tobě jdu, a toto mluvím na světě, aby měli radost mou plnou v sobě.
Jan 17. - 14. Já jsem jim dal slovo tvé, a svět jich nenáviděl; nebo nejsou z světa, jako i já nejsem z světa.
Jan 17. - 15. Neprosímť, abys je vzal z světa, ale abys jich zachoval od zlého.
Jan 17. - 16. Z světať nejsou, jakož i já nejsem z světa.
Jan 17. - 17. Posvětiž jich v pravdě své, slovo tvé pravda jest.
Jan 17. - 18. Jakož jsi mne poslal na svět, i já jsem je poslal na svět.
Jan 17. - 19. A já posvěcuji sebe samého za ně, aby i oni posvěceni byli v pravdě.
Jan 17. - 20. Ne za tytoť pak toliko prosím, ale i za ty, kteříž skrze slovo jejich mají uvěřiti ve mne,
Jan 17. - 21. Aby všickni jedno byli, jako ty, Otče, ve mně, a já v tobě, aby i oni v nás jedno byli, aby uvěřil svět, že jsi ty mne poslal.
Jan 17. - 22. A já slávu, kterouž jsi mi dal, dal jsem jim, aby byli jedno, jakož i my jedno jsme.
Jan 17. - 23. Já v nich, a ty ve mně, aby dokonáni byli v jedno, a aby poznal svět, že jsi ty mne poslal, a že jsi je miloval, jakožs i mne miloval.
Jan 17. - 24. Otče, kteréž jsi mi dal, chciť, kdež jsem já, aby i oni byli se mnou, aby hleděli na slávu mou, kteroužs mi dal; nebo jsi mne miloval před ustanovením světa.
Jan 17. - 25. Otče spravedlivý, tebeť jest svět nepoznal, ale já jsem tebe poznal, a i tito poznali, že jsi ty mne poslal.
Jan 17. - 26. A známéť jsem jim učinil jméno tvé, a ještě známo učiním, aby to milování, kterýmž jsi mne miloval, bylo v nich, a i já v nich.
Jan 18. - 1. To když pověděl Ježíš, vyšel s učedlníky svými přes potok Cedron, kdež byla zahrada; do kteréžto všel on i učedlníci jeho.
Jan 18. - 2. Věděl pak i Jidáš, zrádce jeho, to místo; nebo často chodíval tam Ježíš s učedlníky svými.
Jan 18. - 3. Protož Jidáš pojav s sebou zástup, a od předních kněží a farizeů služebníky, přišel tam s lucernami a s pochodněmi a s zbrojí.
Jan 18. - 4. Ježíš pak věda všecko, což přijíti mělo na něj, vyšed proti nim, řekl jim: Koho hledáte?
Jan 18. - 5. Odpověděli jemu: Ježíše Nazaretského. Řekl jim Ježíš: Jáť jsem. Stál pak s nimi i Jidáš, zrádce jeho.
Jan 18. - 6. A jakž řekl jim: Já jsem, postoupili nazpět, a padli na zem.
Jan 18. - 7. I otázal se jich opět: Koho hledáte? A oni řekli: Ježíše Nazaretského.
Jan 18. - 8. Odpověděl Ježíš: Pověděl jsem vám, že já jsem. Poněvadž tedy mne hledáte, nechtež těchto, ať odejdou.
Jan 18. - 9. Aby se naplnila řeč, kterouž byl pověděl: Že které jsi mi dal, neztratil jsem z nich žádného.
Jan 18. - 10. Tedy Šimon Petr, maje meč, vytrhl jej a udeřil služebníka nejvyššího kněze a uťal mu ucho jeho pravé. A bylo jméno služebníka toho Malchus.
Jan 18. - 11. I řekl Ježíš Petrovi: Schovej meč svůj do pošvy. Což nemám píti kalicha, kterýž mi dal Otec?
Jan 18. - 12. Tedy zástup a hejtman a služebníci Židovští jali Ježíše, a svázali jej.
Jan 18. - 13. A vedli ho k Annášovi nejprve; nebo byl test Kaifášův, kterýž byl nejvyšším knězem toho léta.
Jan 18. - 14. Kaifáš pak byl ten, kterýž byl radu dal Židům, že by užitečné bylo, aby člověk jeden umřel za lid.
Jan 18. - 15. Šel pak za Ježíšem Šimon Petr a jiný učedlník. A ten učedlník byl znám nejvyššímu knězi, i všel s Ježíšem do síně nejvyššího kněze.
Jan 18. - 16. Ale Petr stál u dveří vně. I vyšel ten druhý učedlník, kterýž byl znám nejvyššímu knězi, a promluvil s vrátnou, i uvedl tam Petra.
Jan 18. - 17. Tedy řekla Petrovi děvečka vrátná: Nejsi-liž i ty z učedlníků člověka toho? Řekl on: Nejsem.
Jan 18. - 18. Stáli pak tu služebníci a pacholci, kteříž oheň udělali, nebo zima bylo, i zhřívali se. A byl s nimi také i Petr, stoje tu a zhřívaje se.
Jan 18. - 19. Tedy nejvyšší kněz tázal se Ježíše o učedlnících jeho a o učení jeho.
Jan 18. - 20. Odpověděl jemu Ježíš: Já zjevně mluvil jsem světu, já vždycky učíval jsem v škole a v chrámě, kdežto se odevšad Židé scházejí, a tajně jsem nic nemluvil,
Jan 18. - 21. Co se mne ptáš? Ptej se těch, kteříž mne slýchali, co jsem jim mluvil. Aj, tiť vědí, co jsem já mluvil.
Jan 18. - 22. A když on to pověděl, jeden z služebníků, stoje tu, dal poliček Ježíšovi, řka: Tak-liž odpovídáš nejvyššímu knězi?
Jan 18. - 23. Odpověděl mu Ježíš: Mluvil-li jsem zle, svědectví vydej o zlém; pakli dobře, proč mne tepeš?
Jan 18. - 24. I poslal jej Annáš svázaného k Kaifášovi nejvyššímu knězi.
Jan 18. - 25. Stál pak Šimon Petr, a zhříval se. Tedy řekli jemu: Nejsi-liž i ty z učedlníků jeho? Zapřel on a řekl: Nejsem.
Jan 18. - 26. Dí jemu jeden z služebníků nejvyššího kněze, příbuzný toho, kterémuž Petr uťal ucho: Zdaž jsem já tebe neviděl s ním v zahradě?
Jan 18. - 27. Tedy Petr opět zapřel. A hned kohout zazpíval.
Jan 18. - 28. I vedli Ježíše od Kaifáše do radného domu, a bylo ráno. Oni pak nevešli do radného domu, aby se neposkvrnili, ale aby jedli beránka.
Jan 18. - 29. Tedy vyšel k nim Pilát ven a řekl: Jakou žalobu vedete proti člověku tomuto?
Jan 18. - 30. Odpověděli a řekli jemu: Byť tento nebyl zločinec, nedali bychom ho tobě.
Jan 18. - 31. I řekl jim Pilát: Vezměte vy jej, a podle Zákona vašeho suďte ho. I řekli mu Židé: Námť nesluší zabíti žádného.
Jan 18. - 32. Aby se řeč Ježíšova naplnila, kterouž řekl, znamenaje, kterou by smrtí měl umříti.
Jan 18. - 33. Tedy Pilát všel opět do radného domu, i povolal Ježíše a řekl jemu: Ty-li jsi Král Židovský?
Jan 18. - 34. Odpověděl Ježíš: Sám-li od sebe to pravíš, čili jiní tobě pověděli o mně?
Jan 18. - 35. Odpověděl Pilát: Zdaliž jsem já Žid? Národ tvůj a přední kněží dali mi tebe. Co jsi učinil?
Jan 18. - 36. Odpověděl Ježíš: Království mé není z tohoto světa. Byť z tohoto světa bylo království mé, služebníci moji bránili by mne, abych nebyl vydán Židům. Ale nyní mé království není odsud.
Jan 18. - 37. I řekl jemu Pilát: Tedy král jsi ty? Dí Ježíš: Ty pravíš, že já král jsem. Jáť jsem se k tomu narodil, a proto jsem na svět přišel, abych svědectví vydal pravdě. Každý, kdož jest z pravdy, slyší hlas můj.
Jan 18. - 38. Dí jemu Pilát: Co jest pravda? A když to řekl, opět vyšel k Židům, a dí jim: Já na něm žádné viny nenalézám.
Jan 18. - 39. Ale jest obyčej váš, abych vám propustil jednoho vězně na velikunoc. Chcete-liž tedy, ať vám propustím Krále Židovského?
Jan 18. - 40. I zkřikli opět všickni, řkouce: Ne toho, ale Barabbáše. Byl pak Barabbáš lotr.
Jan 19. - 1. Tedy vzal Pilát Ježíše, a zbičoval jej.
Jan 19. - 2. A žoldnéři zpletše korunu z trní, vstavili na hlavu jeho, a pláštěm šarlatovým přioděli jej.
Jan 19. - 3. A říkali: Zdráv buď, Králi Židovský. A dávali jemu poličky.
Jan 19. - 4. I vyšel opět ven Pilát, a řekl jim: Aj, vyvedu jej vám ven, abyste poznali, žeť na něm žádné viny nenalézám.
Jan 19. - 5. Tedy vyšel Ježíš ven, nesa trnovou korunu a plášť šarlatový. I řekl jim Pilát: Aj, člověk.
Jan 19. - 6. A jakž jej uzřeli přední kněží a služebníci jejich, zkřikli řkouce: Ukřižuj, ukřižuj ho. Dí jim Pilát: Vezmětež vy jej a ukřižujte, nebo já na něm viny nenalézám.
Jan 19. - 7. Odpověděli jemu Židé: My Zákon máme, a podle Zákona našeho máť umříti, nebo Synem Božím se činil.
Jan 19. - 8. A když Pilát uslyšel tuto řeč, více se obával.
Jan 19. - 9. I všel do radného domu zase, a řekl Ježíšovi: Odkud jsi ty? Ale Ježíš nedal jemu odpovědi.
Jan 19. - 10. Tedy řekl jemu Pilát: Nemluvíš se mnou? Nevíš-liž, že mám moc ukřižovati tě a moc mám propustiti tebe?
Jan 19. - 11. Odpověděl Ježíš: Neměl bys nade mnou moci nižádné, byť nebylo dáno s hůry; protož, kdoť jest mne tobě vydal, většíť hřích má.
Jan 19. - 12. Od té chvíle hledal Pilát propustiti ho. Ale Židé volali řkouce: Propustíš-li tohoto, nejsi přítel císařův; nebo každý, kdož se králem činí, protiví se císaři.
Jan 19. - 13. Tedy Pilát uslyšev tu řeč, vyvedl ven Ježíše, a sedl na soudné stolici na místě, kteréž slove Litostrotos, a Židovsky Gabbata.
Jan 19. - 14. A byl den připravování před velikonocí, okolo šesté hodiny. I řekl Židům: Aj, král váš.
Jan 19. - 15. Oni pak zkřikli: Vezmi, vezmi a ukřižuj jej. Řekl jim Pilát: Krále vašeho ukřižuji? Odpověděli přední kněží: Nemámeť krále, než císaře.
Jan 19. - 16. Tedy vydal jim ho, aby byl ukřižován. I pojali Ježíše a vedli jej ven.
Jan 19. - 17. A on nesa kříž svůj, šel až na místo, kteréž slove popravné, a Židovsky Golgota.
Jan 19. - 18. Kdežto ukřižovali ho, a s ním jiné dva s obou stran, a v prostředku Ježíše.
Jan 19. - 19. Napsal pak i nápis Pilát, a vstavil na kříž. A bylo napsáno: Ježíš Nazaretský, Král Židovský.
Jan 19. - 20. Ten pak nápis mnozí z Židů čtli; nebo blízko města bylo to místo, kdež ukřižován byl Ježíš. A bylo psáno Židovsky, Řecky a Latině.
Jan 19. - 21. Tedy přední kněží Židovští řekli Pilátovi: Nepiš: Král Židovský, ale že on řekl: Král Židovský jsem.
Jan 19. - 22. Odpověděl Pilát: Co jsem psal, psal jsem.
Jan 19. - 23. Žoldnéři pak, když Ježíše ukřižovali, vzali roucha jeho, a učinili čtyři díly, každému rytíři díl jeden, vzali také i sukni, kterážto sukně byla nesšívaná, ale odvrchu všecka naskrze setkaná.
Jan 19. - 24. I řekli mezi sebou: Neroztrhujme jí, ale losujme o ni, čí bude. Aby se naplnilo písmo, řkoucí: Rozdělili sobě roucho mé, a o můj oděv metali los. A žoldnéři zajisté tak učinili.
Jan 19. - 25. Stály pak blízko kříže Ježíšova matka jeho a sestra matky jeho, Maria, manželka Kleofášova, a Maria Magdaléna.
Jan 19. - 26. Tedy Ježíš uzřev matku a učedlníka tu stojícího, kteréhož miloval, řekl k matce své: Ženo, aj, syn tvůj.
Jan 19. - 27. Potom řekl učedlníkovi: Aj, matka tvá. A od té hodiny přijal ji učedlník ten k sobě.
Jan 19. - 28. Potom věda Ježíš, že již všecko jiné dokonáno jest, aby se naplnilo písmo, řekl: Žízním.
Jan 19. - 29. Byla pak tu postavena nádoba plná octa. Tedy oni naplnili houbu octem, a obloživše yzopem, podali k ústům jeho.
Jan 19. - 30. A když okusil Ježíš octa, řekl: Dokonánoť jest. A nakloniv hlavy, ducha Otci poručil.
Jan 19. - 31. Židé pak, aby nezůstala na kříži těla na sobotu, poněvadž byl den připravování, (byl zajisté veliký ten den sobotní,) prosili Piláta, aby zlámáni byli hnátové jejich a aby byli složeni.
Jan 19. - 32. I přišli žoldnéři, a prvnímu zajisté zlámali hnáty, i druhému, kterýž ukřižován byl s ním.
Jan 19. - 33. Ale k Ježíšovi přišedše, jakž uzřeli jej již mrtvého, nelámali hnátů jeho.
Jan 19. - 34. Ale jeden z žoldnéřů bok jeho kopím otevřel, a hned vyšla krev a voda.
Jan 19. - 35. A ten, jenž viděl, svědectví vydal, a pravé jest svědectví jeho; onť ví, že pravé věci praví, abyste i vy věřili.
Jan 19. - 36. Stalo se pak to, aby se naplnilo Písmo: Kost jeho žádná nebude zlámána.
Jan 19. - 37. A opět jiné Písmo dí: Uzříť, v koho jsou bodli.
Jan 19. - 38. Potom pak prosil Piláta Jozef z Arimatie, (kterýž byl učedlník Ježíšův, ale tajný, pro strach Židovský,) aby sňal tělo Ježíšovo. I dopustil Pilát. A on přišed, i sňal tělo Ježíšovo.
Jan 19. - 39. Přišel pak i Nikodém, (kterýž byl prve přišel k Ježíšovi v noci,) nesa smíšení mirry a aloes okolo sta liber.
Jan 19. - 40. Tedy vzali tělo Ježíšovo, a obvinuli je prostěradly s vonnými věcmi, jakž obyčej jest Židům se pochovávati.
Jan 19. - 41. A byla na tom místě, kdež ukřižován byl, zahrada, a v zahradě hrob nový, v němžto ještě žádný nebyl pochován.
Jan 19. - 42. Protož tu pro den připravování Židovský, že blízko byl hrob, položili Ježíše.
Jan 20. - 1. První pak den po sobotě Maria Magdaléna přišla ráno k hrobu, když ještě tma bylo. I uzřela kámen odvalený od hrobu.
Jan 20. - 2. I běžela odtud a přišla k Šimonovi Petrovi a k jinému učedlníku, jehož miloval Ježíš, a řekla jim: Vzali Pána z hrobu, a nevíme, kde jsou jej položili.
Jan 20. - 3. Tedy vyšel Petr a jiný učedlník, a šli k hrobu.
Jan 20. - 4. I běželi oba spolu. Ale ten druhý učedlník předběhl Petra, a přišel prve k hrobu.
Jan 20. - 5. A nachýliv se, uzřel prostěradla položená, ale však tam nevšel.
Jan 20. - 6. Tedy přišel Šimon Petr, za ním jda, a všel do hrobu. I uzřel prostěradla položená,
Jan 20. - 7. A rouchu, kteráž byla na hlavě jeho, ne s prostěradly položenou, ale obzvláštně svinutou na jednom místě.
Jan 20. - 8. Potom všel i ten druhý učedlník, kterýž byl prve přišel k hrobu, i uzřel a uvěřil.
Jan 20. - 9. Nebo ještě neznali Písma, že měl Kristus z mrtvých vstáti.
Jan 20. - 10. I odešli zase ti učedlníci tam, kdež prve byli.
Jan 20. - 11. Ale Maria stála u hrobu vně, plačici. A když plakala, naklonila se do hrobu.
Jan 20. - 12. A uzřela dva anděly v bílém rouše sedící, jednoho u hlavy a druhého u noh, tu kdež bylo položeno tělo Ježíšovo.
Jan 20. - 13. Kteřížto řekli jí: Ženo, co pláčeš? I dí jim: Vzali Pána mého, a nevím, kde ho položili.
Jan 20. - 14. To když řekla, obrátila se zpátkem, a uzřela Ježíše, an stojí, ale nevěděla, by Ježíš byl.
Jan 20. - 15. Dí jí Ježíš: Ženo, co pláčeš? Koho hledáš? Ona domnívajici se, že by zahradník byl, řekla jemu: Pane, vzal-lis ty jej, pověz mi, kdes ho položil, ať já jej vezmu.
Jan 20. - 16. Řekl jí Ježíš: Maria. Obrátivši se ona, řekla jemu: Rabbóni, jenž se vykládá: Mistře.
Jan 20. - 17. Dí jí Ježíš: Nedotýkejž se mne; neb jsem ještě nevstoupil k Otci svému. Ale jdiž k bratřím mým, a pověz jim: Vstupuji k Otci svému, a k Otci vašemu, k Bohu svému, a k Bohu vašemu.
Jan 20. - 18. I přišla Maria Magdaléna, zvěstujici učedlníkům, že by viděla Pána a že jí to pověděl.
Jan 20. - 19. Když pak byl večer toho dne, kterýž jest první po sobotě, a dveře byly zavříny, kdež byli učedlníci shromážděni, pro strach Židovský, přišel Ježíš, a stál u prostřed, a řekl jim: Pokoj vám.
Jan 20. - 20. A to pověděv, ukázal jim ruce i bok svůj. I zradovali se učedlníci, vidouce Pána.
Jan 20. - 21. Tedy řekl jim opět: Pokoj vám. Jakož mne poslal Otec, tak i já posílám vás.
Jan 20. - 22. To pověděv, dechl, a řekl jim: Přijměte Ducha svatého.
Jan 20. - 23. Kterýmžkoli odpustili byste hříchy, odpouštějíť se jim; a kterýmžkoli zadrželi byste je, zadržániť jsou.
Jan 20. - 24. Tomáš pak jeden ze dvanácti, jenž sloul Didymus, nebyl s nimi, když byl přišel Ježíš.
Jan 20. - 25. I řekli jemu jiní učedlníci: Viděli jsme Pána. A on řekl jim: Leč uzřím v rukou jeho bodení hřebů, a vpustím prst svůj v místo hřebů, a ruku svou vložím v bok jeho, nikoli neuvěřím.
Jan 20. - 26. A po osmi dnech opět učedlníci jeho byli vnitř, a Tomáš s nimi. Přišel Ježíš, a dveře byly zavříny, i stál uprostřed a řekl: Pokoj vám.
Jan 20. - 27. Potom řekl k Tomášovi: Vložiž prst svůj sem, a viz ruce mé, a vztáhni ruku svou, a vpusť v bok můj, a nebudiž nevěřící, ale věřící.
Jan 20. - 28. I odpověděl Tomáš a řekl jemu: Pán můj a Bůh můj.
Jan 20. - 29. Dí jemu Ježíš: Žes mne viděl, Tomáši, uvěřil jsi. Blahoslavení, kteříž neviděli, a uvěřili.
Jan 20. - 30. Mnohé zajisté i jiné divy činil Ježíš před obličejem učedlníků svých, kteréž nejsou psány v knize této.
Jan 20. - 31. Ale toto psáno jest, abyste věřili, že Ježíš jest Kristus, Syn Boží, a abyste věříce, život věčný měli ve jménu jeho.
Jan 21. - 1. Potom opět zjevil se Ježíš učedlníkům u moře Tiberiadského. A zjevil se takto:
Jan 21. - 2. Byli spolu Šimon Petr a Tomáš, jenž sloul Didymus, a Natanael, jenž byl z Kány Galilejské, a synové Zebedeovi, a jiní z učedlníků jeho dva.
Jan 21. - 3. Dí jim Šimon Petr: Půjdu ryb loviti. Řekli jemu: Půjdeme i my s tebou. I šli, a vstoupili na lodí hned; a té noci nic nepopadli.
Jan 21. - 4. A když bylo již ráno, stál Ježíš na břehu. Nevěděli však učedlníci, by Ježíš byl.
Jan 21. - 5. Tedy dí jim Ježíš: Dítky, máte-li jakou krmičku? Odpověděli jemu: Nemáme.
Jan 21. - 6. On pak řekl jim: Zavrztež sít na pravou stranu lodí, a naleznete. I zavrhli sít a hned nemohli jí táhnouti pro množství ryb.
Jan 21. - 7. I řekl učedlník ten, kteréhož miloval Ježíš, Petrovi: Pán jest. A Šimon Petr, jakž uslyšel, že Pán jest, opásal se po košili, (nebo byl nah,) a pustil se do moře.
Jan 21. - 8. Jiní také učedlníci na lodí plavili se, (nebo nedaleko byli od břehu, asi okolo dvou set loket,) táhnouce sít plnou ryb.
Jan 21. - 9. A jakž vystoupili na břeh, uzřeli řeřavé uhlí a rybu svrchu položenou a chléb.
Jan 21. - 10. Řekl jim Ježíš: Přineste z ryb, kterýchž jste nalapali nyní.
Jan 21. - 11. Vstoupil pak Šimon Petr a vytáhl sít na zem, plnou ryb velikých, jichž bylo sto padesáte a tři. A ačkoli jich tak mnoho bylo, však neztrhala se sít.
Jan 21. - 12. Řekl jim Ježíš: Pojďte, obědujte. Žádný pak z učedlníků neodvážil se ho otázati: Ty kdo jsi? vědouce, že Pán jest.
Jan 21. - 13. I přišel Ježíš, a vzal chléb, a dával jim, i rybu též.
Jan 21. - 14. To již po třetí ukázal se Ježíš učedlníkům svým, vstav z mrtvých.
Jan 21. - 15. A když poobědvali, řekl Ježíš Šimonovi Petrovi: Šimone, synu Jonášův, miluješ-li mne více nežli tito? Řekl jemu: Ovšem, Pane, ty víš, že tě miluji. Dí jemu: Pasiž beránky mé.
Jan 21. - 16. Řekl jemu opět po druhé: Šimone Jonášův, miluješ-li mne? Řekl jemu: Ovšem, Pane, ty víš, že tě miluji. Dí jemu: Pasiž ovce mé.
Jan 21. - 17. Řekl jemu po třetí: Šimone Jonášův, miluješ-li mne? I zarmoutil se Petr proto, že jemu řekl po třetí: Miluješ-li mne? A odpověděl jemu: Pane, ty znáš všecko, ty víš, že tě miluji. Řekl jemu Ježíš: Pasiž ovce mé.
Jan 21. - 18. Amen, amen pravím tobě: Když jsi byl mladší, opasovals se a chodíval jsi, kams chtěl; ale když se zstaráš, ztáhneš ruce své, a jiný tě opáše, a povede, kamž ty nechceš.
Jan 21. - 19. To pak pověděl, znamenaje, kterou by smrtí měl oslaviti Boha. A to pověděv, řekl jemu: Pojď za mnou.
Jan 21. - 20. I obrátiv se Petr, uzřel toho učedlníka, kteréhož miloval Ježíš, an jde za ním, kterýž i odpočíval za večeří na prsech jeho, a byl řekl: Pane, kdo jest ten, kterýž tě zradí?
Jan 21. - 21. Toho viděv Petr, dí k Ježíšovi: Pane, co pak tento?
Jan 21. - 22. Řekl jemu Ježíš: Chci-li ho nechati, dokudž nepřijdu, co tobě po tom? Ty pojď za mnou.
Jan 21. - 23. I vyšla řeč ta mezi bratří, že by učedlník ten neměl umříti. A neřekl byl jemu Ježíš, že by neměl umříti, ale řekl: Chci-li ho nechati, dokudž nepřijdu, co tobě po tom?
Jan 21. - 24. Toť jest učedlník ten, kterýž svědectví vydává o těchto věcech, a napsal toto, a víme, že pravé jest svědectví jeho.
Jan 21. - 25. Jestiť pak i jiných mnoho věcí, kteréž činil Ježíš, kteréž kdyby měly všecky, každá obzvláštně, psány býti, mám za to, že by ten svět nemohl přijíti těch knih, kteréž by napsány byly. Amen.
Skutky apoštolské 1. - 1. První zajisté knihu sepsalť jsem, ó Teofile, o všech věcech, kteréž začal Ježíš činiti a učiti,
Skutky apoštolské 1. - 2. Až do toho dne, v kterémžto dav přikázání apoštolům, kteréž byl skrze Ducha svatého vyvolil, vzhůru vzat jest.
Skutky apoštolské 1. - 3. Kterýmžto i zjevoval sebe samého živého po svém umučení ve mnohých jistých důvodích, za čtyřidceti dnů ukazuje se jim a mluvě o království Božím.
Skutky apoštolské 1. - 4. A shromáždiv se s nimi, přikázal jim, aby z Jeruzaléma neodcházeli, ale aby očekávali zaslíbení Otcova, o kterémž jste prý slyšeli ode mne.
Skutky apoštolské 1. - 5. Nebo Jan zajisté křtil vodou, ale vy pokřtěni budete Duchem svatým po nemnohých těchto dnech.
Skutky apoštolské 1. - 6. Oni pak sšedše se, otázali se ho, řkouce: Pane, v tomto-li času napravíš království Izraelské?
Skutky apoštolské 1. - 7. I řekl jim: Neníť vaše věc znáti časy anebo příhodnosti časů, kteréžto Otec v moci své položil.
Skutky apoštolské 1. - 8. Ale přijmete moc Ducha svatého, přicházejícího na vás, a budete mi svědkové, i v Jeruzalémě, i ve všem Judstvu, i v Samaří, a až do posledních končin země.
Skutky apoštolské 1. - 9. A to pověděv, ani na to hledí, vzhůru vyzdvižen jest, a oblak vzal jej od očí jejich.
Skutky apoštolské 1. - 10. A když za ním v nebe jdoucím pilně hleděli, aj, dva muži postavili se podle nich v rouše bílém,
Skutky apoštolské 1. - 11. A řekli: Muži Galilejští, co stojíte, hledíce do nebe? Tento Ježíš, kterýž vzhůru vzat jest od vás do nebe, takť přijde, jakž jste spatřili způsob jeho jdoucího do nebe.
Skutky apoštolské 1. - 12. Tedy navrátili se do Jeruzaléma od hory, jenž slove Olivetská, kteráž jest blízko Jeruzaléma, vzdálí cesty jednoho dne svátečního.
Skutky apoštolské 1. - 13. A když přišli domů, vstoupili do vrchního příbytku domu, kdež přebývali, i Petr i Jakub, i Jan a Ondřej, Filip a Tomáš, Bartoloměj a Matouš, Jakub Alfeův a Šimon Zelótes a Judas bratr Jakubův.
Skutky apoštolské 1. - 14. Ti všickni byli trvajíce jednomyslně na modlitbě a pokorné prosbě s ženami a s Marijí, matkou Ježíšovou, i s bratřími jeho.
Skutky apoštolské 1. - 15. V těch pak dnech povstav Petr uprostřed učedlníků, řekl (a byl zástup lidí spolu shromážděných okolo sta a dvadcíti):
Skutky apoštolské 1. - 16. Muži bratří, musilo se naplniti Písmo to, kteréž předpověděl Duch svatý skrze ústa Davidova o Jidášovi, kterýž byl vůdce těch, jenž jímali Ježíše.
Skutky apoštolské 1. - 17. Nebo byl přičten k nám, a byl došel losu přisluhování tohoto.
Skutky apoštolské 1. - 18. Ten zajisté obdržel pole ze mzdy nepravosti, a oběsiv se, rozpukl se na dvé, i vykydla se všecka střeva jeho.
Skutky apoštolské 1. - 19. A to známé jest učiněno všechněm přebývajícím v Jeruzalémě, takže jest nazváno pole to vlastním jazykem jejich Akeldama, to jest pole krve.
Skutky apoštolské 1. - 20. Psáno jest zajisté v knihách Žalmů: Budiž příbytek jeho pustý, a nebuď, kdo by přebýval v něm, a opět: Biskupství jeho vezmi jiný.
Skutky apoštolské 1. - 21. Protož musíť to býti, aby jeden z těch mužů, kteříž jsou s námi bývali po všecken čas, v němž přebýval mezi námi Pán Ježíš,
Skutky apoštolské 1. - 22. Počav od křtu Janova až do dne toho, v kterémžto vzhůru vzat jest od nás, byl svědkem spolu s námi vzkříšení jeho.
Skutky apoštolské 1. - 23. Tedy postavili dva, Jozefa, jenž sloul Barsabáš, kterýž měl příjmí Justus, a Matěje.
Skutky apoštolské 1. - 24. A modléce se, řekli: Ty, Pane, všech srdcí zpytateli, ukažiž, kterého jsi vyvolil z těchto dvou,
Skutky apoštolské 1. - 25. Aby přijal los přisluhování tohoto a apoštolství, z něhož jest vypadl Jidáš, aby odšel na místo své.
Skutky apoštolské 1. - 26. I dali jim losy. Spadl pak los na Matěje, i připojen jest z společného snešení k jedenácti apoštolům.
Skutky apoštolské 2. - 1. A když přišel den padesátý, byli všickni spolu na jednom místě.
Skutky apoštolské 2. - 2. I stal se rychle zvuk s nebe, jako přicházejícího větru prudkého, a naplnil všecken dům, kdež seděli.
Skutky apoštolské 2. - 3. I ukázali se jim rozdělení jazykové jako oheň, kterýžto posadil se na každém z nich.
Skutky apoštolské 2. - 4. I naplněni jsou všickni Duchem svatým, a počali mluviti jinými jazyky, jakž ten Duch dával jim vymlouvati.
Skutky apoštolské 2. - 5. Byli pak v Jeruzalémě přebývající Židé, muži nábožní, ze všelikého národu, kterýž pod nebem jest.
Skutky apoštolské 2. - 6. A když se stal ten hlas, sešlo se množství a užasli se toho, že je slyšel jeden každý, ani mluví přirozeným jazykem jeho.
Skutky apoštolské 2. - 7. I děsili se všickni a divili se, řkouce jedni k druhým: Aj, zdaliž nejsou tito všickni, kteříž mluví, Galilejští?
Skutky apoštolské 2. - 8. A kterak my je slyšíme jeden každý z nás mluviti jazykem naším, v kterémž jsme se zrodili?
Skutky apoštolské 2. - 9. Partští, a Medští, a Elamitští, a kteříž přebýváme v Mezopotamii, v Židovstvu a v Kappadocii, v Pontu a v Azii,
Skutky apoštolské 2. - 10. V Frygii a v Pamfylii, v Egyptě a v krajinách Libye, kteráž jest vedle Cyrénu, a hosté Římané, Židé, i vnově na víru obrácení,
Skutky apoštolské 2. - 11. Kretští i Arabští, slyšíme je, ani mluví jazyky našimi veliké věci Boží.
Skutky apoštolské 2. - 12. I děsili se všickni a divili se, jeden k druhému řkouce: I což toto bude?
Skutky apoštolské 2. - 13. Jiní pak posmívajíce se, pravili: Mstem se zpili tito.
Skutky apoštolské 2. - 14. A stoje Petr s jedenácti, pozdvihl hlasu svého a promluvil k nim: Muži Židé a všickni, kteříž bydlíte v Jeruzalémě, toto vám známo buď, a ušima pozorujte slov mých.
Skutky apoštolské 2. - 15. Jistě nejsouť tito, jakož vy se domníváte, zpilí, poněvadž jest teprv třetí hodina na den.
Skutky apoštolské 2. - 16. Ale totoť jest, což jest předpovědíno skrze proroka Joele:
Skutky apoštolské 2. - 17. A budeť v posledních dnech, (dí Bůh,) vyleji z Ducha mého na všeliké tělo, a prorokovati budou synové vaši, i dcery vaše, a mládenci vaši vidění vídati budou, a starci vaši sny míti budou.
Skutky apoštolské 2. - 18. A zajisté na služebníky své a na služebnice své v těch dnech vyleji z Ducha mého, a budou prorokovati.
Skutky apoštolské 2. - 19. A ukáži zázraky na nebi svrchu a znamení na zemi dole, krev a oheň a páru dýmovou.
Skutky apoštolské 2. - 20. Slunce obrátí se v temnost a měsíc v krev, prve než přijde den Páně veliký a zjevný.
Skutky apoštolské 2. - 21. A staneť se, že každý, kdožkoli vzýval by jméno Páně, spasen bude.
Skutky apoštolské 2. - 22. Muži Izraelští, slyšte slova tato: Ježíše toho Nazaretského, muže od Boha zveličeného mezi vámi mocmi a zázraky a znameními, kteréž činil skrze něho Bůh uprostřed vás, jakož i vy sami víte,
Skutky apoštolské 2. - 23. Toho, pravím, vydaného, z uložené rady a předzvědění Božího vzavše a skrze ruce nešlechetných ukřižovavše, zamordovali jste.
Skutky apoštolské 2. - 24. Jehožto Bůh vzkřísil, zprostiv ho bolestí smrti, jakož nebylo možné jemu držánu býti od ní.
Skutky apoštolské 2. - 25. Nebo David praví o něm: Spatřoval jsem Pána před sebou vždycky; nebo jest mi po pravici, abych se nepohnul.
Skutky apoštolské 2. - 26. Protož rozveselilo se srdce mé, a zplésal jazyk můj, nýbrž i tělo mé odpočine v naději.
Skutky apoštolské 2. - 27. Nebo nenecháš duše mé v pekle, aniž dáš viděti svatému svému porušení.
Skutky apoštolské 2. - 28. Známé jsi mi učinil cesty života, a naplníš mne utěšením před obličejem svým.
Skutky apoštolské 2. - 29. Muži bratří, sluší směle mluviti k vám o patriarchovi Davidovi, že i umřel, i pochován jest, i hrob jeho jest u nás až do dnešního dne.
Skutky apoštolské 2. - 30. Prorok tedy byv a věděv, že přísahou zavázal se jemu Bůh, že z plodu ledví jeho podle těla vzbudí Krista a posadí na stolici jeho,
Skutky apoštolské 2. - 31. To předzvěděv, mluvil o vzkříšení Kristovu, že není opuštěna duše jeho v pekle, ani tělo jeho vidělo porušení.
Skutky apoštolské 2. - 32. Toho Ježíše vzkřísil Bůh, jehožto my všickni svědkové jsme.
Skutky apoštolské 2. - 33. Protož pravicí Boží jsa zvýšen, a vzav zaslíbení Ducha svatého od Otce, vylil to, což vy nyní vidíte a slyšíte.
Skutky apoštolské 2. - 34. Neboť jest David nevstoupil v nebe, ale on praví: Řekl Pán Pánu mému: Seď na pravici mé,
Skutky apoštolské 2. - 35. Dokavadž nepoložím nepřátel tvých, aby byli podnože noh tvých.
Skutky apoštolské 2. - 36. Protož věziž jistě všecken dům Izraelský, žeť jest Bůh i Pánem ho učinil i Kristem, toho Ježíše, kteréhož jste vy ukřižovali.
Skutky apoštolské 2. - 37. To slyševše, zkormouceni jsou v srdci svém, a řekli ku Petrovi a k jiným apoštolům: Což máme činiti, muži bratří?
Skutky apoštolské 2. - 38. Tedy Petr řekl k nim: Pokání čiňte, a pokřti se jeden každý z vás ve jménu Ježíše Krista na odpuštění hříchů a přijmete dar Ducha svatého.
Skutky apoštolské 2. - 39. Vámť jest zajisté zaslíbení stalo se a synům vašim, i všechněm, kteříž daleko jsou, kterýchžkoli povolal by Pán Bůh náš.
Skutky apoštolské 2. - 40. A jinými slovy mnohými osvědčoval a napomínal jich, řka: Oddělte se od pokolení toho zlého.
Skutky apoštolské 2. - 41. Tedy ti, kteříž ochotně přijali slova jeho, pokřtěni jsou, a připojilo se k nim ten den duší okolo tří tisíců.
Skutky apoštolské 2. - 42. I zůstávali v učení apoštolském, a v společnosti, a v lámání chleba, a na modlitbách.
Skutky apoštolské 2. - 43. I přišla na všelikou duši bázeň, a mnozí divové a zázrakové dáli se skrze apoštoly.
Skutky apoštolské 2. - 44. Všickni pak věřící byli pospolu, a měli všecky věci obecné.
Skutky apoštolské 2. - 45. A prodávali vladařství a statky, a dělili mezi všecky, jakž komu potřebí bylo.
Skutky apoštolské 2. - 46. A na každý den trvajíce jednomyslně v chrámě, a lámajíce po domích chléb, přijímali pokrm s potěšením a sprostností srdce,
Skutky apoštolské 2. - 47. Chválíce Boha a milost majíce u všeho lidu. Pán pak přidával církvi na každý den těch, kteříž by spaseni byli.
Skutky apoštolské 3. - 1. Petr pak a Jan spolu vstupovali do chrámu v hodinu modlitebnou devátou.
Skutky apoštolské 3. - 2. A muž nějaký, chromý tak narozený z života matky své, nesen byl, kteréhož sázeli na každý den u dveří chrámových, kteréž slouly Krásné, aby prosil za almužnu těch, kteříž vcházeli do chrámu.
Skutky apoštolské 3. - 3. Ten uzřev Petra a Jana, ani vcházeti měli do chrámu, prosil jich, aby mu almužnu dali.
Skutky apoštolské 3. - 4. I pohleděv naň Petr s Janem, řekl: Hleď na nás.
Skutky apoštolské 3. - 5. A on pilně pohleděl na ně, naděje se, že něco vezme od nich.
Skutky apoštolské 3. - 6. Tedy řekl Petr: Stříbra a zlata nemám, ale což mám, to tobě dám. Ve jménu Ježíše Krista Nazaretského vstaň a choď.
Skutky apoštolské 3. - 7. I ujav jej za ruku jeho pravou, pozdvihl ho, a hned utvrzeny jsou nohy jeho i kloubové.
Skutky apoštolské 3. - 8. A zchytiv se, stál, a chodil, a všel s nimi do chrámu, chodě, a poskakuje, a chvále Boha.
Skutky apoštolské 3. - 9. A viděl jej všecken lid, an chodí a chválí Boha.
Skutky apoštolské 3. - 10. I poznali ho, že jest ten, kterýž na almužně sedával u dveří Krásných chrámových. I naplněni jsou strachem a děšením nad tím, což se stalo jemu.
Skutky apoštolské 3. - 11. A když se ten uzdravený přídržel Petra a Jana, sběhl se k nim všecken lid do síňce, kteráž sloula Šalomounova, předěšen jsa.
Skutky apoštolské 3. - 12. To viděv Petr, promluvil k lidu: Muži Izraelští, co se divíte tomuto? Anebo co na nás tak pilně hledíte, jako bychom my svou mocí aneb nábožností učinili to, aby tento chodil?
Skutky apoštolské 3. - 13. Bůh Abrahamův a Izákův a Jákobův, Bůh otců našich, oslavil Syna svého Ježíše, kteréhož jste vy vydali a odepřeli se před tváří Pilátovou, kterýž ho soudil býti hodného propuštění.
Skutky apoštolské 3. - 14. Vy pak svatého a spravedlivého odepřeli jste se a prosili jste za muže vražedníka, aby vám byl dán.
Skutky apoštolské 3. - 15. Ale dárce života zamordovali jste, kteréhož Bůh vzkřísil z mrtvých; čehož my svědkové jsme.
Skutky apoštolské 3. - 16. A skrze víru ve jméno jeho, tohoto, kteréhož vy vidíte a znáte, utvrdilo jest jméno jeho a víra, kteráž jest skrze něho, dala jemu celé zdraví toto před obličejem všech vás.
Skutky apoštolské 3. - 17. Ale nyní, bratří, vím, že jste to z nevědomí učinili, jako i knížata vaše.
Skutky apoštolské 3. - 18. Bůh pak to, což předzvěstoval skrze ústa všech proroků, že měl Kristus trpěti, tak jest naplnil.
Skutky apoštolské 3. - 19. Protož čiňte pokání, a obraťte se, aby byli shlazeni hříchové vaši, když by přišli časové rozvlažení od tváři Páně,
Skutky apoštolské 3. - 20. A poslal by toho, kterýž vám kázán jest, Ježíše Krista.
Skutky apoštolské 3. - 21. Kteréhož zajisté musí přijíti nebesa, až do času napravení všech věcí; což byl předpověděl Bůh skrze ústa svých svatých proroků od věků.
Skutky apoštolské 3. - 22. Mojžíš zajisté otcům řekl, že Proroka vám vzbudí Pán Bůh váš z bratří vašich jako mne, jehož poslouchati budete ve všem, cožkoli bude mluviti vám.
Skutky apoštolské 3. - 23. A staneť se, že každá duše, kteráž by neposlouchala toho Proroka, vyhlazena bude z lidu mého.
Skutky apoštolské 3. - 24. Ano i všickni proroci od Samuele a potomních, kteřížkoli mluvili, také jsou o těchto dnech předzvěstovali.
Skutky apoštolské 3. - 25. Vy jste synové proroků a synové úmluvy, kterouž učinil Bůh s otci našimi, řka k Abrahamovi: V semeni tvém požehnány budou všecky čeledi země.
Skutky apoštolské 3. - 26. Vám nejprve Bůh, vzbudiv Syna svého Ježíše, poslal ho dobrořečícího vám, aby se jeden každý z vás odvrátil od nepravostí svých.
Skutky apoštolské 4. - 1. A když oni mluvili k lidu, přišli kněží a úředník chrámu a saduceové,
Skutky apoštolské 4. - 2. Těžce to nesouce, že lid učili a zvěstovali ve jménu Ježíše vzkříšení z mrtvých.
Skutky apoštolské 4. - 3. I vztáhli na ně ruce a vsadili je do žaláře až do jitra, neb již byl večer.
Skutky apoštolské 4. - 4. Mnozí pak z těch, kteříž slyšeli slovo Boží, uvěřili. I učiněn jest počet mužů okolo pěti tisíců.
Skutky apoštolské 4. - 5. Stalo se pak nazejtří, sešli se knížata jejich, a starší, a zákoníci v Jeruzalémě,
Skutky apoštolské 4. - 6. A Annáš nejvyšší kněz, a Kaifáš, a Jan, a Alexander, a kteřížkoli byli z pokolení nejvyššího kněze.
Skutky apoštolské 4. - 7. I postavivše je mezi sebou, otázali se jich: Jakou mocí aneb v kterém jménu učinili jste to vy?
Skutky apoštolské 4. - 8. Tedy Petr, jsa pln Ducha svatého, řekl jim: Knížata lidu a starší Izraelští,
Skutky apoštolské 4. - 9. Poněvadž my dnes k soudu jsme přivedeni pro dobrodiní člověku nemocnému učiněné, kterak by on zdráv učiněn byl:
Skutky apoštolské 4. - 10. Známo buď všechněm vám i všemu lidu Izraelskému, že ve jménu Ježíše Krista Nazaretského, kteréhož jste vy ukřižovali, jehož Bůh vzkřísil z mrtvých, skrze toho jméno tento stojí před vámi zdravý.
Skutky apoštolské 4. - 11. Toť jest ten kámen za nic položený od vás dělníků, kterýž učiněn jest v hlavu úhelní.
Skutky apoštolské 4. - 12. A neníť v žádném jiném spasení; neboť není jiného jména pod nebem daného lidem, skrze kteréž bychom mohli spaseni býti.
Skutky apoštolské 4. - 13. I vidouce takovou udatnost a smělost v mluvení Petrovu a Janovu, a shledavše, že jsou lidé neučení a prostí, divili se, a poznali je, že s Ježíšem bývali.
Skutky apoštolské 4. - 14. Člověka také toho vidouce, an stojí s nimi, kterýž byl uzdraven, neměli co mluviti proti nim.
Skutky apoštolské 4. - 15. I rozkázavše jim vystoupiti z rady, rozmlouvali vespolek,
Skutky apoštolské 4. - 16. Řkouce: Co učiníme lidem těmto? Nebo že jest zjevný zázrak stal se skrze ně, všem přebývajícím v Jeruzalémě známé jest, aniž můžeme toho zapříti.
Skutky apoštolské 4. - 17. Ale aby se to více nerozhlašovalo v lidu, s pohrůžkou přikažme jim, aby více v tom jménu žádnému z lidí nemluvili.
Skutky apoštolské 4. - 18. I povolavše jich, přikázali jim, aby nikoli nemluvili, ani učili ve jménu Ježíšovu.
Skutky apoštolské 4. - 19. Tedy Petr a Jan odpovídajíce, řekli jim: Jest-li to spravedlivé před obličejem Božím, abychom vás více poslouchali než Boha, suďte.
Skutky apoštolské 4. - 20. Nebť nemůžeme nemluviti toho, co jsme viděli a slyšeli.
Skutky apoštolské 4. - 21. A oni pohrozivše jim, propustili je, nenalezše na nich příčiny trestání, pro lid; nebo všickni velebili Boha z toho, co se bylo stalo.
Skutky apoštolské 4. - 22. Byl zajisté v letech více než ve čtyřidcíti člověk ten, při kterémž se byl stal zázrak ten uzdravení.
Skutky apoštolské 4. - 23. A jsouce propuštěni, přišli k svým a pověděli jim, co k nim přední kněží a starší mluvili.
Skutky apoštolské 4. - 24. Kteříž uslyševše to, jednomyslně pozdvihli hlasu k Bohu a řekli: Hospodine, ty jsi Bůh, kterýž jsi učinil nebe i zemi, i moře i všecko, což v nich jest,
Skutky apoštolské 4. - 25. Kterýž jsi skrze ústa Davida, služebníka svého, řekl: Proč jsou se bouřili národové a lidé myslili marné věci?
Skutky apoštolské 4. - 26. Postavili se králové zemští, a knížata sešla se vespolek proti Pánu a proti Pomazanému jeho.
Skutky apoštolské 4. - 27. Právěť jsou se jistě sešli proti svatému Synu tvému Ježíšovi, kteréhož jsi pomazal, Herodes a Pontský Pilát, s pohany a lidem Izraelským,
Skutky apoštolské 4. - 28. Aby učinili to, což ruka tvá a rada tvá předuložila, aby se stalo.
Skutky apoštolské 4. - 29. A nyní, Pane, pohlediž na pohrůžky jejich a dejž služebníkům svým mluviti slovo tvé svobodně a směle,
Skutky apoštolské 4. - 30. Vztahuje ruku svou k uzdravování a k činění divů a zázraků, skrze jméno svatého Syna tvého Ježíše.
Skutky apoštolské 4. - 31. A když se oni modlili, zatřáslo se to místo, na kterémž byli shromážděni, a naplněni jsou všickni Duchem svatým, a mluvili slovo Boží směle a svobodně.
Skutky apoštolské 4. - 32. Toho pak množství věřících bylo jedno srdce a jedna duše. Aniž kdo co z těch věcí, kteréž měl, svým vlastním býti pravil, ale měli všecky věci obecné.
Skutky apoštolské 4. - 33. A mocí velikou vydávali apoštolé svědectví o vzkříšení Pána Ježíše, a milost veliká přítomná byla všechněm jim.
Skutky apoštolské 4. - 34. A žádný mezi nimi nebyl nuzný; nebo kteřížkoli měli pole nebo domy, prodávajíce, přinášeli peníze, za kteréž prodávali,
Skutky apoštolské 4. - 35. A kladli před nohy apoštolské. I rozdělováno bylo jednomu každému, jakž komu potřebí bylo.
Skutky apoštolské 4. - 36. Jozes pak, kterýž příjmí měl od apoštolů Barnabáš, (což se vykládá syn utěšení,) z pokolení Levítského, z Cypru rodem,
Skutky apoštolské 4. - 37. Měv pole, prodal je, a přinesl peníze, a položil k nohám apoštolským.
Skutky apoštolské 5. - 1. Muž pak jeden, jménem Ananiáš, s Zafirou, manželkou svou, prodal statek.
Skutky apoštolské 5. - 2. A lstivě něco těch peněz ujal s vědomím manželky své, a přinesa díl nějaký, položil k nohám apoštolským.
Skutky apoštolské 5. - 3. I řekl Petr: Ananiáši, proč naplnil satan srdce tvé lstí, tak abys lhal Duchu svatému a lstivě ujal částku peněz za to pole?
Skutky apoštolské 5. - 4. Zdaliž nebylo tvé, kdybys ho byl sobě nechal? A když bylo prodáno, v moci tvé bylo. I proč jsi tuto věc složil v srdci svém? Neselhal jsi lidem, ale Bohu.
Skutky apoštolské 5. - 5. Tedy uslyšav Ananiáš tato slova, padna, zdechl. I spadla bázeň veliká na všecky, kteříž to slyšeli.
Skutky apoštolské 5. - 6. A vstavše mládenci, vzali jej, a vynesše ven, pochovali.
Skutky apoštolské 5. - 7. I stalo se po chvíli, jako po třech hodinách, že i jeho žena, nevěduci, co se bylo stalo, přišla.
Skutky apoštolské 5. - 8. I řekl k ní Petr: Pověz mi, za toliko-li jste pole své prodali? A ona řekla: Ano, za tolik.
Skutky apoštolské 5. - 9. Tedy dí jí Petr: I pročež jste se smluvili, abyste pokoušeli Ducha Páně? Aj, nohy těch, kteříž pochovali muže tvého, přede dveřmi jsou, a vynesouť také i tebe.
Skutky apoštolské 5. - 10. I padla hned před nohy jeho, a zdechla. A všedše mládenci, nalezli ji mrtvou; i vynesše, pochovali podle muže jejího.
Skutky apoštolské 5. - 11. I byla bázeň veliká po vší církvi, i mezi všemi, kteříž to slyšeli.
Skutky apoštolské 5. - 12. Skrze ruce pak apoštolů dáli se divové a zázrakové velicí v lidu, (A bývali všickni jednomyslně v síňci Šalomounově.
Skutky apoštolské 5. - 13. Jiný pak žádný neodvážil se připojiti k nim, ale velebil je lid.
Skutky apoštolské 5. - 14. A vždy více se rozmáhalo množství věřících Pánu, mužů i také žen.)
Skutky apoštolské 5. - 15. Takže i na ulice vynášeli nemocné, a kladli na ložcích a na nosidlách, aby, když by šel Petr, aspoň stín jeho zastínil na některé z nich.
Skutky apoštolské 5. - 16. Scházelo se pak množství z okolních měst do Jeruzaléma, nesouce nemocné a trápené od duchů nečistých, a uzdravováni byli všickni.
Skutky apoštolské 5. - 17. Tedy povstav nejvyšší kněz a všickni, kteříž byli s ním, (jenž byli saducejské sekty,) naplněni jsou závistí.
Skutky apoštolské 5. - 18. I zjímali apoštoly, a vsázeli je do žaláře obecného.
Skutky apoštolské 5. - 19. Ale anděl Páně v noci otevřev dveře u žaláře, vyvedl je ven a řekl:
Skutky apoštolské 5. - 20. Jděte, a postavíce se, mluvte lidu v chrámě všecka slova života tohoto.
Skutky apoštolské 5. - 21. To oni uslyševše, vešli na úsvitě do chrámu a učili. Tedy přišed nejvyšší kněz a ti, kteříž s ním byli, svolali radu a všecky starší synů Izraelských, i poslali do žaláře, aby byli přivedeni.
Skutky apoštolské 5. - 22. A služebníci přišedše, nenalezli jich v žaláři. A navrátivše se, vypravovali,
Skutky apoštolské 5. - 23. Řkouce: Žalář zajisté nalezli jsme zavřený se vší pilností a strážné vně stojící u dveří, ale otevřevše dveře, žádného jsme tam nenalezli.
Skutky apoštolské 5. - 24. A když uslyšeli řeči tyto i nejvyšší kněz i úředník chrámu i jiní přední kněží, nerozuměli, co by se to stalo.
Skutky apoštolské 5. - 25. A přišed kdosi, pověděl jim, řka: Aj, muži, kteréž jste vsázeli do žaláře, v chrámě stojí a učí lid.
Skutky apoštolské 5. - 26. Tedy šel tam úředník s služebníky, a přivedl je bez násilé; nebo se báli lidu, aby nebyli ukamenováni.
Skutky apoštolské 5. - 27. A přivedše je, postavili je v radě. I otázal se jich nejvyšší kněz,
Skutky apoštolské 5. - 28. Řka: Zdaliž jsme vám přísně nepřikázali, abyste neučili v tom jménu? A aj, naplnili jste Jeruzalém učením svým, a chcete na nás uvésti krev člověka toho.
Skutky apoštolské 5. - 29. Odpověděv pak Petr a apoštolé, řekli: Více sluší poslouchati Boha než lidí.
Skutky apoštolské 5. - 30. Bůh otců našich vzkřísil Ježíše, kteréhož jste vy zamordovali, pověsivše na dřevě.
Skutky apoštolské 5. - 31. Toho jest Bůh, jakožto Knížete a Spasitele, povýšil pravicí svou, aby bylo dáno lidu Izraelskému pokání a odpuštění hříchů.
Skutky apoštolské 5. - 32. A my jsme svědkové toho všeho, což mluvíme, ano i Duch svatý, kteréhož dal Bůh těm, jenž jsou poslušni jeho.
Skutky apoštolské 5. - 33. Oni pak slyševše to, rozzlobili se, a radili se o to, kterak by je vyhladili.
Skutky apoštolské 5. - 34. Tedy povstav v radě jeden farizeus, jménem Gamaliel, Zákona učitel, vzácný muž u všeho lidu, rozkázal, aby na malou chvíli ven vyvedli apoštoly.
Skutky apoštolské 5. - 35. I řekl jim: Muži Izraelští, pilně se rozmyslte při těchto lidech, co máte činiti.
Skutky apoštolské 5. - 36. Nebo před těmito časy byl povstal Teudas, pravě se také býti něčím velikým, jehož se přídrželo mužů okolo čtyř set; kterýžto již zahynul, i všickni, kteříž přistoupili k němu, rozptýleni jsou a v nic obráceni.
Skutky apoštolské 5. - 37. Po něm pak povstal Judas Galilejský za dnů popisu, a mnoho lidu po sobě obrátil. Ale i ten zahynul, a všickni, kteřížkoli přistoupili k němu, rozptýleni jsou.
Skutky apoštolské 5. - 38. A protož nyní pravím vám: Dejte pokoj těmto lidem, a nechte jich. Nebo jestližeť jest z lidí rada tato anebo dílo toto, rozprchneť se;
Skutky apoštolské 5. - 39. Pakliť jest z Boha, nebudete moci toho zkaziti; abyste snad i Bohu odporní nalezeni nebyli.
Skutky apoštolské 5. - 40. I povolili jemu. A povolavše apoštolů, a zmrskavše je, přikázali, aby více nemluvili ve jménu Ježíšovu. I propustili je.
Skutky apoštolské 5. - 41. Oni pak šli z toho jejich shromáždění, radujíce se, že jsou hodni učiněni trpěti protivenství pro jméno Pána Ježíše.
Skutky apoštolské 5. - 42. Na každý pak den nepřestávali v chrámě i po domích učiti a zvěstovati Ježíše Krista.
Skutky apoštolské 6. - 1. A v těch dnech, když se rozmnožovali učedlníci, stalo se reptání Řeků proti Židům proto, že by zanedbávány byly v přisluhování vezdejším vdovy jejich.
Skutky apoštolské 6. - 2. Tedy dvanácte apoštolů, svolavše množství učedlníků, řekli: Není slušné, abychom my, opustíce slovo Boží, přisluhovali stolům.
Skutky apoštolské 6. - 3. Protož, bratří, vybeřte z sebe mužů sedm dobropověstných, plných Ducha svatého a moudrosti, jimž bychom poručili tu práci.
Skutky apoštolské 6. - 4. My pak modlitby a služby slova Páně pilni budeme.
Skutky apoštolské 6. - 5. I líbila se ta řeč všemu množství. I vyvolili Štěpána, muže plného víry a Ducha svatého, a Filipa, a Prochora, a Nikánora, a Timona, a Parména, a Mikuláše Antiochenského, k víře vnově obráceného.
Skutky apoštolské 6. - 6. Ty postavili před obličejem apoštolů, kteřížto pomodlivše se, vzkládali na ně ruce.
Skutky apoštolské 6. - 7. I rostlo jest slovo Boží, a rozmáhal se počet učedlníků v Jeruzalémě velmi. Mnohý také zástup kněží poslouchal víry.
Skutky apoštolské 6. - 8. Štěpán pak, jsa plný víry a moci, činil divy a zázraky veliké v lidu.
Skutky apoštolské 6. - 9. I povstali někteří z školy, kteráž sloula Libertinských, a Cyrenenských, a Alexandrinských, a těch, kteříž byli z Cilicie a Azie, hádajíce se s Štěpánem.
Skutky apoštolské 6. - 10. A nemohli odolati moudrosti a Duchu Páně, kterýž mluvil.
Skutky apoštolské 6. - 11. Tedy lstivě nastrojili muže, kteříž řekli: My jsme jej slyšeli mluviti slova rouhavá proti Mojžíšovi a proti Bohu.
Skutky apoštolské 6. - 12. A tak zbouřili lid a starší i zákoníky, a obořivše se na něj, chytili jej, a vedli do rady.
Skutky apoštolské 6. - 13. I vystavili falešné svědky, kteříž řekli: Člověk tento nepřestává mluviti slov rouhavých proti místu tomuto svatému i proti Zákonu.
Skutky apoštolské 6. - 14. Nebo jsme slyšeli jej, an praví: Že ten Ježíš Nazaretský zkazí místo toto, a promění ustanovení, kteráž nám vydal Mojžíš.
Skutky apoštolské 6. - 15. A pilně patříce na něj všickni, kteříž seděli v radě, viděli tvář jeho, jako tvář anděla.
Skutky apoštolské 7. - 1. Tedy řekl nejvyšší kněz: Jest-liž to tak?
Skutky apoštolské 7. - 2. A on řekl: Muži bratří a otcové, slyšte. Bůh slávy ukázal se otci našemu Abrahamovi, když byl v Mezopotamii, prve než bydlil v Cháran.
Skutky apoštolské 7. - 3. A řekl k němu: Vyjdi z země své a z příbuznosti své, a pojď do země, kterouž ukáži tobě.
Skutky apoštolské 7. - 4. Tedy vyšel z země Kaldejské a bydlil v Cháran. A odtud, když umřel otec jeho, přestěhoval jej do země této, v kteréžto vy nyní bydlíte.
Skutky apoštolské 7. - 5. A nedal jemu dědictví v ní, ani šlépěje nožné, ač byl jemu ji slíbil dáti k vladařství, i semeni jeho po něm, když ještě neměl dědice.
Skutky apoštolské 7. - 6. Mluvil pak jemu Bůh takto: Budeť símě tvé pohostinu v zemi cizí, a bude v službu podrobeno, a zle s ním budou nakládati za čtyři sta let.
Skutky apoštolské 7. - 7. Ale národ ten, jemuž sloužiti budou, já souditi budu, pravíť Bůh. A potom zase vyjdou, a sloužiti mi budou na tomto místě.
Skutky apoštolské 7. - 8. I vydal jemu smlouvu obřízky. A tak on zplodil Izáka, a obřezal jej osmého dne, a Izák zplodil Jákoba, a Jákob
Skutky apoštolské 7. - 9. A patriarchové v nenávisti měvše Jozefa, prodali jej do Egypta. Ale Bůh byl s ním,
Skutky apoštolské 7. - 10. A vysvobodil ho ze všech úzkostí jeho, a dal jemu milost a moudrost před tváří faraona, krále Egyptského, takže ho učinil úředníkem nad Egyptem a nade vším domem svým.
Skutky apoštolské 7. - 11. Potom přišel hlad na všecku zemi Egyptskou i Kananejskou, a soužení veliké, aniž měli pokrmů otcové naši.
Skutky apoštolské 7. - 12. A uslyšev Jákob, že by obilé bylo v Egyptě, poslal tam otce naše nejprve.
Skutky apoštolské 7. - 13. A když je poslal po druhé, poznán jest Jozef od bratří svých, a zjevena jest rodina Jozefova faraonovi.
Skutky apoštolské 7. - 14. Tedy poslav Jozef posly, přistěhoval otce svého Jákoba, i všecku rodinu svou v osobách sedmdesáti a pěti.
Skutky apoštolské 7. - 15. I vstoupil Jákob do Egypta, a tam umřel on i otcové naši.
Skutky apoštolské 7. - 16. I přeneseni jsou do Sichem, a pochováni v hrobě, kterýž byl koupil Abraham za stříbro od synů Emorových, otce Sichemova.
Skutky apoštolské 7. - 17. Když se pak přibližoval čas zaslíbení, o kterémž byl přisáhl Bůh Abrahamovi, rostl lid a množil se v Egyptě,
Skutky apoštolské 7. - 18. Až vtom povstal jiný král, kterýž neznal Jozefa.
Skutky apoštolské 7. - 19. Ten lstivě nakládaje s pokolením naším, trápil otce naše, takže musili vyhazovati nemluvňátka svá, aby se nerozplozovali.
Skutky apoštolské 7. - 20. V tom času narodil se Mojžíš, a byl velmi krásný, kterýžto chován jest za tři měsíce v domu otce svého.
Skutky apoštolské 7. - 21. A když vyložen byl na řeku, vzala jej dcera faraonova, a vychovala jej sobě za syna.
Skutky apoštolské 7. - 22. I vyučen jest Mojžíš vší moudrosti Egyptské, a byl mocný v řečech i v skutcích.
Skutky apoštolské 7. - 23. A když jemu bylo čtyřidceti let, vstoupilo na srdce jeho, aby navštívil bratří své, syny Izraelské.
Skutky apoštolské 7. - 24. A uzřev jednoho, an bezpráví trpí, zastal ho a pomstil toho, kterýž bezpráví trpěl, zabiv Egyptského.
Skutky apoštolské 7. - 25. Domníval se zajisté, že bratří jeho rozumějí tomu, že skrze ruku jeho chce jim dáti Bůh vysvobození, ale oni nerozuměli.
Skutky apoštolské 7. - 26. Druhého pak dne ukázal se jim, když se vadili, i chtěl je v pokoj uvésti, řka: Muži, bratří jste, i proč křivdu činíte sobě vespolek?
Skutky apoštolské 7. - 27. Ten pak, kterýž činil křivdu bližnímu svému, odehnal ho, řka: Kdo tě ustanovil knížetem a soudcím nad námi?
Skutky apoštolské 7. - 28. Což ty mne chceš zamordovati, jako jsi včera zabil Egyptského?
Skutky apoštolské 7. - 29. I utekl Mojžíš pro ta slova a bydlil pohostinu v zemi Madianské, a tam zplodil dva syny.
Skutky apoštolské 7. - 30. A když se vyplnilo let čtyřidceti, ukázal se jemu na poušti hory Sinai anděl Páně, v plameni ohně ve kři.
Skutky apoštolské 7. - 31. A Mojžíš uzřev to, divil se tomu vidění. A když blíže přistoupil, aby to pilněji spatřil, stal se k němu hlas Páně:
Skutky apoštolské 7. - 32. Jáť jsem Bůh otců tvých, Bůh Abrahamův a Bůh Izákův a Bůh Jákobův. I zhroziv se Mojžíš, neodvážil se patřiti.
Skutky apoštolské 7. - 33. I řekl jemu Pán: Zzuj obuv s noh svých; nebo místo, na kterémž stojíš, země svatá jest.
Skutky apoštolské 7. - 34. Viděl jsem, viděl trápení lidu svého, kterýž jest v Egyptě, a vzdychání jejich uslyšel jsem a sstoupil jsem, abych je vysvobodil. Protož nyní pojď, pošli tě do Egypta.
Skutky apoštolské 7. - 35. Toho Mojžíše, kteréhož se odepřeli, řkouce: Kdo tě ustanovil knížetem a soudcí? tohoť jest Bůh kníže a vysvoboditele poslal, skrze ruku anděla, kterýž se jemu ukázal ve kři.
Skutky apoštolské 7. - 36. A ten je vyvedl, čině divy a zázraky v zemi Egyptské a na moři Červeném, i na poušti za čtyřidceti let.
Skutky apoštolské 7. - 37. Toť jest ten Mojžíš, kterýž řekl synům Izraelským: Proroka vám vzbudí Pán Bůh váš z bratří vašich, podobně jako mne, toho poslouchejte.
Skutky apoštolské 7. - 38. Onť jest, kterýž byl mezi lidem na poušti s andělem, kterýž mluvíval k němu na hoře Sinai, i s otci našimi, kterýž přijal slova živá, aby je nám vydal.
Skutky apoštolské 7. - 39. Jehož nechtěli poslušni býti otcové naši, ale zavrhli jej, a odvrátili se srdci svými do Egypta,
Skutky apoštolské 7. - 40. Řkouce k Aronovi: Učiň nám bohy, kteříž by šli před námi; nebo Mojžíšovi tomu, kterýž nás vyvedl z země Egyptské, nevíme, co se přihodilo.
Skutky apoštolské 7. - 41. I udělali v těch dnech tele, a obětovali oběti modle, a veselili se v díle rukou svých.
Skutky apoštolské 7. - 42. I odvrátil se od nich Bůh, a vydal je, aby sloužili vojsku nebeskému, jakož napsáno jest v knihách Prorockých: Zdaliž jste mi oběti aneb dary obětovali za čtyřidceti let na poušti, dome Izraelský?
Skutky apoštolské 7. - 43. Nýbrž nosili jste stánek modly Moloch, a hvězdu boha vašeho Remfan, ta podobenství, kteráž jste zdělali sobě, abyste se jim klaněli. Protož přestěhuji vás za Babylon.
Skutky apoštolské 7. - 44. Stánek svědectví měli jsou otcové naši na poušti, jakož byl nařídil ten, jenž řekl Mojžíšovi, aby jej udělal, podle způsobu toho, kterýž byl viděl.
Skutky apoštolské 7. - 45. Kterýžto přijavše otcové naši, vnesli jej s Jozue tam, kdež bylo prve vladařství pohanů, kteréž vyhnal Bůh od tváři otců našich, až do dnů Davida.
Skutky apoštolské 7. - 46. Jenž nalezl milost před obličejem Božím, a prosil, aby nalezl stánek Bohu Jákobovu.
Skutky apoštolské 7. - 47. Šalomoun pak udělal jemu dům.
Skutky apoštolské 7. - 48. Ale Nejvyšší nebydlí v domích rukou udělaných, jakož dí prorok:
Skutky apoštolské 7. - 49. Nebe jest mi stolice a země podnož noh mých, i jakýž mi tedy dům uděláte? praví Pán. Anebo jaké jest místo odpočívání mého?
Skutky apoštolské 7. - 50. Zdaliž ruka má všeho toho neučinila?
Skutky apoštolské 7. - 51. Tvrdošijní a neobřezaného srdce i uší, vy jste se vždycky Duchu svatému protivili, jakož otcové vaši, takž i vy.
Skutky apoštolské 7. - 52. Kterému z proroků otcové vaši se neprotivili? Zmordovali zajisté ty, jenž předzvěstovali příchod spravedlivého tohoto, jehožto vy nyní zrádci a vražedníci jste.
Skutky apoštolské 7. - 53. Kteříž jste vzali Zákon působením andělským, a neostříhali jste ho.
Skutky apoštolské 7. - 54. Tedy slyšíce to, rozzlobili se v srdcích svých a škřipěli zuby na něho.
Skutky apoštolské 7. - 55. On pak pln jsa Ducha svatého, pohleděv do nebe, uzřel slávu Boží a Ježíše stojícího na pravici Boží.
Skutky apoštolské 7. - 56. I řekl: Aj, vidím nebesa otevřená a Syna člověka stojícího na pravici Boží.
Skutky apoštolské 7. - 57. A oni zkřikše hlasem velikým, zacpali uši své, a obořili se jednomyslně na něj.
Skutky apoštolské 7. - 58. A vyvedše jej z města, kamenovali ho. A svědkové složili roucha svá u noh mládence, kterýž sloul Saul.
Skutky apoštolské 7. - 59. I kamenovali Štěpána vzývajícího Boha a řkoucího: Pane Ježíši, přijmi ducha mého.
Skutky apoštolské 7. - 60. A poklek na kolena, zvolal hlasem velikým: Pane, nepokládej jim toho za hřích. A to pověděv, usnul v Pánu.
Skutky apoštolské 8. - 1. Saul pak také přivolil k usmrcení jeho. I přišlo v ten čas veliké protivenství na církev, kteráž byla v Jeruzalémě, a všickni se rozprchli po krajinách Judských a Samařských, kromě apoštolů.
Skutky apoštolské 8. - 2. I pochovali Štěpána muži pobožní, a plakali velmi nad ním.
Skutky apoštolské 8. - 3. Saul pak hubil církev, do domů vcházeje, a jímaje muže i ženy, dával je do žaláře.
Skutky apoštolské 8. - 4. Ti pak, kteříž se byli rozprchli, chodili, kážíce slovo Boží.
Skutky apoštolské 8. - 5. A Filip všed do města Samaří, kázal jim Krista.
Skutky apoštolské 8. - 6. I pozorovali zástupové s pilností jednomyslně toho, což se pravilo od Filipa, slyšíce a vidouce divy, kteréž činil.
Skutky apoštolské 8. - 7. Nebo duchové nečistí z mnohých, kteříž je měli, křičíce hlasem velikým, vycházeli, a mnozí šlakem poražení a kulhaví uzdraveni jsou.
Skutky apoštolské 8. - 8. A stala se radost veliká v tom městě.
Skutky apoštolské 8. - 9. Muž pak nějaký, jménem Šimon, před tím v tom městě čáry provodil, a lid Samařský mámil, pravě se býti nějakým velikým.
Skutky apoštolské 8. - 10. Na něhož pozor měli všickni, od nejmenšího až do největšího, říkajíce: Tentoť jest Boží moc veliká.
Skutky apoštolské 8. - 11. Pozor pak měli na něho, protože je za mnohý čas mámil svými čáry.
Skutky apoštolské 8. - 12. A když, uvěřivše Filipovi zvěstujícímu o království Božím a o jménu Ježíše Krista, křtili se muži i ženy,
Skutky apoštolské 8. - 13. Tedy i ten Šimon také uvěřil, a pokřtěn byv, přídržel se Filipa, a vida zázraky a moci veliké činěné, děsil se.
Skutky apoštolské 8. - 14. Uslyšavše pak v Jeruzalémě apoštolé, že by Samaří přijala slovo Boží, poslali k nim Petra a Jana.
Skutky apoštolské 8. - 15. Kteříž přišedše k nim, modlili se za ně, aby přijali Ducha svatého.
Skutky apoštolské 8. - 16. (Nebo ještě byl na žádného z nich nesstoupil, ale pokřtěni toliko byli ve jménu Pána Ježíše.)
Skutky apoštolské 8. - 17. Tedy vzkládali na ně ruce, a oni přijali Ducha svatého.
Skutky apoštolské 8. - 18. I uzřev Šimon, že skrze vzkládání rukou apoštolských dává se Duch svatý, přinesl jim peníze,
Skutky apoštolské 8. - 19. Řka: Dejte i mně tu moc, ať, na kohož bych koli vzložil ruce, přijme Ducha svatého.
Skutky apoštolské 8. - 20. I řekl k němu Petr: Peníze tvé buďtež s tebou na zatracení, protože jsi se domníval, že by dar Boží mohl býti zjednán za peníze.
Skutky apoštolské 8. - 21. Nemáš dílu ani losu v této věci; nebo srdce tvé není upřímé před Bohem.
Skutky apoštolské 8. - 22. Protož čiň pokání z této své nešlechetnosti, a pros Boha, zda by odpuštěno bylo tobě to myšlení srdce tvého.
Skutky apoštolské 8. - 23. Nebo v žluči hořkosti a v svazku nepravosti tebe býti vidím.
Skutky apoštolské 8. - 24. I odpověděv Šimon, řekl: Modltež vy se za mne Pánu, aby na mne nepřišlo něco z těch věcí, kteréž jste mluvili.
Skutky apoštolské 8. - 25. Oni pak osvědčovavše a mluvivše slovo Páně, navrátili se do Jeruzaléma, a ve mnohých městečkách Samaritánských kázali evangelium.
Skutky apoštolské 8. - 26. V tom anděl Páně mluvil k Filipovi, řka: Vstaň a jdi ku polední straně na cestu, kteráž vede od Jeruzaléma do města Gázy, kteréž jest pusté.
Skutky apoštolské 8. - 27. A on vstav, i šel. A aj, muž Mouřenín, kleštěnec, komorník královny Mouřenínské Kandáces, kterýž vládl všemi poklady jejími, a byl přijel do Jeruzaléma, aby se modlil,
Skutky apoštolské 8. - 28. Již se navracoval zase, sedě na voze svém, a četl Izaiáše proroka.
Skutky apoštolské 8. - 29. I řekl Duch k Filipovi: Přistup a přiviň se k vozu tomu.
Skutky apoštolské 8. - 30. A přiběh Filip, slyšel jej, an čte Izaiáše proroka. I řekl: Rozumíš-liž, co čteš?
Skutky apoštolské 8. - 31. A on řekl: Kterakž bych mohl rozuměti, leč by mi kdo vyložil? I prosil Filipa, aby vstoupil na vůz, a seděl s ním.
Skutky apoštolské 8. - 32. Místo pak toho Písma, kteréž četl, toto bylo: Jako ovce k zabití veden jest, a jako beránek němý před tím, kdož jej střiže, tak neotevřel úst svých.
Skutky apoštolské 8. - 33. V ponížení jeho odsouzení jeho vyhlazeno jest, rod pak jeho kdo vypraví, ačkoli zahlazen byl z země život jeho?
Skutky apoštolské 8. - 34. A odpovídaje komorník Filipovi, dí: Prosím tebe, o kom toto mluví prorok? Sám-li o sobě, čili o někom jiném?
Skutky apoštolské 8. - 35. Tedy otevřev Filip ústa svá, a počav od toho Písma, zvěstoval jemu Ježíše.
Skutky apoštolské 8. - 36. A když jeli cestou, přijeli k jedné vodě. I řekl komorník: Aj, teď voda. Proč nemám býti pokřtěn?
Skutky apoštolské 8. - 37. I řekl Filip: Věříš-li celým srdcem, slušíť. A on odpověděv, řekl: Věřím, že Ježíš Kristus jest Syn Boží.
Skutky apoštolské 8. - 38. I rozkázal státi vozu, a sstoupili oba do vody, i Filip i komorník. I pokřtil ho.
Skutky apoštolské 8. - 39. A když vystoupili z vody, Duch Páně pochopil Filipa, a neviděl ho více komorník; i jel cestou svou, raduje se.
Skutky apoštolské 8. - 40. Filip pak nalezen jest v Azotu; a chodě, kázal evangelium všem městům, až přišel do Cesaree.
Skutky apoštolské 9. - 1. Saul pak ještě dychtě po pohrůžkách a po mordu proti učedlníkům Páně, šel k nejvyššímu knězi,
Skutky apoštolské 9. - 2. A vyžádal od něho listy do Damašku do škol, nalezl-li by tam té cesty které muže nebo ženy, aby svázané přivedl do Jeruzaléma.
Skutky apoštolské 9. - 3. A když byl na cestě, stalo se, že již přibližoval se k Damašku. Tedy pojednou rychle obklíčilo jej světlo s nebe.
Skutky apoštolské 9. - 4. A padna na zem, uslyšel hlas řkoucí: Saule, Saule, proč mi se protivíš?
Skutky apoštolské 9. - 5. A on řekl: I kdo jsi, Pane? A Pán řekl: Já jsem Ježíš, jemuž ty se protivíš. Tvrdoť jest tobě proti ostnům se zpěčovati.
Skutky apoštolské 9. - 6. A on třesa se a boje se, řekl: Pane, co chceš, abych činil? A Pán k němu: Vstaň a jdi do města, a bude tobě povědíno, co bys ty měl činiti.
Skutky apoštolské 9. - 7. Ti pak muži, kteříž šli za ním, stáli, ohromeni jsouce, hlas zajisté slyšíce, ale žádného nevidouce.
Skutky apoštolské 9. - 8. I vstal Saul z země, a otevřev oči své, nic neviděl. Tedy pojavše ho za ruce, uvedli jej do Damašku.
Skutky apoštolské 9. - 9. I byl tu za tři dni nevida, a nejedl nic, ani nepil.
Skutky apoštolské 9. - 10. Byl pak jeden učedlník apoštolský v Damašku, jménem Ananiáš. I řekl k němu Pán u vidění: Ananiáši. A on řekl: Aj, já, Pane.
Skutky apoštolské 9. - 11. A Pán k němu: Vstaň a jdi do ulice, kteráž slove Přímá, a hledej v domě Judově Saule, jménem Tarsenského. Nebo aj, modlí se,
Skutky apoštolské 9. - 12. A viděl u vidění muže, Ananiáše jménem, an jde k němu, a vzkládá naň ruku, aby zrak přijal.
Skutky apoštolské 9. - 13. I odpověděl Ananiáš: Pane, slyšel jsem od mnohých o tom muži, kterak mnoho zlého činil svatým tvým v Jeruzalémě.
Skutky apoštolské 9. - 14. A i zdeť má moc od předních kněží, aby jímal všecky, kteříž vzývají jméno tvé.
Skutky apoštolské 9. - 15. I řekl jemu Pán: Jdi, neboť on jest má nádoba vyvolená, aby nosil jméno mé před pohany i krále, i před syny Izraelské.
Skutky apoštolské 9. - 16. Jáť zajisté ukáži jemu, kterak on mnoho musí trpěti pro jméno mé.
Skutky apoštolské 9. - 17. I šel Ananiáš, a všel do toho domu, a vloživ ruce naň, řekl: Saule bratře, Pán Ježíš poslal mne, kterýž se ukázal tobě na cestě, po níž jsi šel, abys zrak přijal a naplněn byl Duchem svatým.
Skutky apoštolské 9. - 18. A hned spadly s očí jeho jako lupiny, a on prohlédl pojednou; a vstav, pokřtěn jest.
Skutky apoštolské 9. - 19. A přijav pokrm, posilnil se. I zůstal Saul s učedlníky, kteříž byli v Damašku, za několiko dní.
Skutky apoštolské 9. - 20. A hned v školách kázal Krista, pravě, že on jest Syn Boží.
Skutky apoštolské 9. - 21. I divili se náramně všickni, kteříž jej slyšeli, a pravili: Zdaliž toto není ten, jenž hubil v Jeruzalémě ty, kteříž vzývali jméno toto, a sem na to přišel, aby je svázané vedl k předním kněžím?
Skutky apoštolské 9. - 22. Saul pak mnohem více se zmocňoval a zahanboval Židy, kteříž byli v Damašku, potvrzuje toho, že ten jest Kristus.
Skutky apoštolské 9. - 23. A když přeběhlo drahně dnů, radu mezi sebou na tom zavřeli Židé, aby jej zabili.
Skutky apoštolské 9. - 24. Ale zvěděl Saul o těch úkladech jejich. Ostříhali také i bran ve dne i v noci, aby jej zahubili.
Skutky apoštolské 9. - 25. Ale učedlníci v noci vzavše ho, spustili jej po provaze přes zed v koši.
Skutky apoštolské 9. - 26. Přišed pak Saul do Jeruzaléma, pokoušel se přitovaryšiti k učedlníkům, ale báli se ho všickni, nevěříce, by byl učedlníkem.
Skutky apoštolské 9. - 27. Barnabáš pak přijav jej, vedl ho k apoštolům, a vypravoval jim, kterak na cestě viděl Pána, a že mluvil s ním, a kterak v Damašku svobodně mluvil ve jménu Ježíše.
Skutky apoštolské 9. - 28. I byl s nimi přebývaje v Jeruzalémě,
Skutky apoštolské 9. - 29. A směle mluvě ve jménu Pána Ježíše, a hádal se s Řeky; oni pak usilovali ho zabíti.
Skutky apoštolské 9. - 30. To zvěděvše bratří, dovedli ho do Cesaree, a poslali jej do Tarsu.
Skutky apoštolské 9. - 31. A tak sborové po všem Judstvu a Galilei i Samaří měli pokoj, vzdělávajíce se, a chodíce v bázni Páně, a rozhojňovali se potěšením Ducha svatého.
Skutky apoštolské 9. - 32. Stalo se pak, že Petr, když procházel všecky sbory, přišel také k svatým, kteříž byli v Lyddě.
Skutky apoštolské 9. - 33. I nalezl tu člověka jednoho, jménem Eneáše, již od osmi let na loži ležícího, kterýž byl šlakem poražený.
Skutky apoštolské 9. - 34. I řekl mu Petr: Eneáši, uzdravujeť tebe Ježíš Kristus; vstaň a ustel sobě. A hned vstal.
Skutky apoštolské 9. - 35. I viděli jej všickni, kteříž bydlili v Lyddě a v Sároně, kteříž se obrátili ku Pánu.
Skutky apoštolské 9. - 36. Byla pak jedna učedlnice v Joppen, jménem Tabita, což se vykládá Dorkas. Ta byla plná skutků dobrých a almužen, kteréž činila.
Skutky apoštolské 9. - 37. I stalo se v těch dnech, že roznemohši se, umřela. Kteroužto umyvše, položili na síň vrchní.
Skutky apoštolské 9. - 38. A že byla blízko Lydda od Joppen, uslyšavše učedlníci, že by tam byl Petr, poslali k němu dva muže, prosíce ho, aby sobě neobtěžoval přijíti až k nim.
Skutky apoštolské 9. - 39. Tedy vstav Petr, šel s nimi. A když přišel, vedli jej na síň. I obstoupily ho všecky vdovy, plačíce a ukazujíce sukně a pláště, kteréž jim dělala, dokudž s nimi byla, Dorkas.
Skutky apoštolské 9. - 40. I rozkázav všechněm vyjíti ven Petr, poklek na kolena, modlil se, a obrátiv se k tomu tělu, řekl: Tabito, vstaň. A ona otevřela oči své, a uzřevši Petra, posadila se.
Skutky apoštolské 9. - 41. A podav jí ruky Petr, pozdvihl jí; a povolav svatých a vdov, ukázal jim ji živou.
Skutky apoštolské 9. - 42. I rozhlášeno jest to po všem městě Joppen, a uvěřili mnozí v Pána.
Skutky apoštolské 9. - 43. I stalo se, že za mnohé dni pozůstal Petr v Joppen u nějakého Šimona koželuha.
Skutky apoštolské 10. - 1. Muž pak nějaký byl v Cesarii, jménem Kornelius, setník, z zástupu, kterýž sloul Vlaský,
Skutky apoštolské 10. - 2. Nábožný a bohobojný se vším domem svým, čině almužny mnohé lidu,
Skutky apoštolské 10. - 3. A modle se Bohu vždycky. Ten viděl u vidění zřetelně, jako v hodinu devátou na den, anděla Božího, an všel k němu, a řekl jemu: Kornéli.
Skutky apoštolské 10. - 4. A on pilně popatřil naň, a zstrašiv se, řekl: Co chceš, Pane? I řekl jemu: Modlitby tvé a almužny tvé vstoupily na pamět před tváří Boží.
Skutky apoštolské 10. - 5. Protož nyní pošli muže některé do Joppen, a povolej Šimona, kterýž má příjmí Petr.
Skutky apoštolské 10. - 6. Tenť hospodu má u nějakého Šimona koželuha, kterýž má dům u moře. Onť poví tobě, co bys měl činiti.
Skutky apoštolské 10. - 7. A když odšel anděl, kterýž mluvil Korneliovi, zavolal dvou služebníků svých, a rytíře pobožného z těch, kteříž vždycky při něm byli,
Skutky apoštolské 10. - 8. A pověděv jim všecko to, poslal je do Joppen.
Skutky apoštolské 10. - 9. Nazejtří pak, když oni šli a přibližovali se k městu, všel Petr nahoru, aby se modlil, v hodinu šestou.
Skutky apoštolské 10. - 10. A potom velice zlačněv, chtěl pojísti. Když pak oni strojili, připadlo na něj mysli vytržení.
Skutky apoštolské 10. - 11. I uzřel nebe otevřené a sstupující k sobě nádobu jakous jako prostěradlo veliké, za čtyři rohy uvázané, ano se spouští na zem,
Skutky apoštolské 10. - 12. Na němž byla všeliká zemská hovada čtvernohá, a zvířata, a zeměplazové, i ptactvo nebeské.
Skutky apoštolské 10. - 13. I stal se hlas k němu: Vstaň, Petře, bij a jez.
Skutky apoštolské 10. - 14. I řekl Petr: Nikoli, Pane, nebť jsem nikdy nejedl nic obecného anebo nečistého.
Skutky apoštolské 10. - 15. Tedy opět po druhé stal se hlas k němu: Cožť jest Bůh očistil, neměj ty toho za nečisté.
Skutky apoštolské 10. - 16. A to se stalo po třikrát. I vzato jest zase prostěradlo do nebe.
Skutky apoštolské 10. - 17. A když Petr sám u sebe rozjímal, co by znamenalo vidění to, kteréž viděl, aj muži ti, kteříž posláni byli od Kornelia, ptajíce se na dům Šimonův, stáli přede dveřmi.
Skutky apoštolské 10. - 18. A zavolavše kohosi, tázali se: Má-li zde hospodu Šimon, kterýž má příjmí Petr?
Skutky apoštolské 10. - 19. A když Petr přemyšloval o tom vidění, řekl jemu Duch: Aj, muži tři hledají tebe.
Skutky apoštolské 10. - 20. Protož vstana, sejdi dolů a jdi s nimi, nic nepochybuje; neboť jsem já je poslal.
Skutky apoštolské 10. - 21. Tedy sšed Petr k mužům, jenž posláni byli k němu od Kornelia, řekl: Aj, jáť jsem ten, kteréhož hledáte. Jaká jest příčina, pro niž jste přišli?
Skutky apoštolské 10. - 22. Oni pak řekli: Kornelius setník, muž spravedlivý a bohabojící, i svědectví dobré mající ode všeho národu Židovského, u vidění napomenut jest od anděla svatého, aby povolal tebe do domu svého a slyšel řeč od tebe.
Skutky apoštolské 10. - 23. Tedy zavolav jich do domu, přijal je do hospody. Druhého pak dne Petr šel s nimi, a někteří bratří z Joppen šli s ním.
Skutky apoštolské 10. - 24. A nazejtří přišli do Cesaree. Kornelius pak očekával jich, svolav příbuzné své a přátely blízké.
Skutky apoštolské 10. - 25. I stalo se, když vcházel Petr, vyšel proti němu Kornelius, a padna k nohám jeho, klaněl se mu.
Skutky apoštolské 10. - 26. Ale Petr pozdvihl ho, řka: Vstaň, všakť i já také člověk jsem.
Skutky apoštolské 10. - 27. A rozmlouvaje s ním, všel do domu, a nalezl mnoho těch, kteříž se byli sešli.
Skutky apoštolské 10. - 28. I řekl k nim: Vy víte, že neslušné jest muži Židu připojiti se aneb přistoupiti k cizozemci, ale mně ukázal Bůh, abych žádného člověka nepravil obecným neb nečistým býti.
Skutky apoštolské 10. - 29. Protož bez odporu přišel jsem, povolán jsa. I ptám se vás, pro kterou příčinu poslali jste pro mne?
Skutky apoštolské 10. - 30. A Kornelius řekl: Přede čtyřmi dny postil jsem se až do této hodiny, a v hodinu devátou modlil jsem se v domu svém. A aj, postavil se přede mnou muž v rouše bělostkvoucím,
Skutky apoštolské 10. - 31. A řekl: Kornéli, uslyšánať jest modlitba tvá a almužny tvé jsouť v paměti před tváří Boží.
Skutky apoštolské 10. - 32. Protož pošli do Joppen a povolej Šimona, kterýž slove Petr. Tenť má hospodu v domu Šimona koželuha u moře; on přijda, bude mluviti tobě.
Skutky apoštolské 10. - 33. Já pak hned jsem poslal k tobě, a ty jsi dobře učinil, žes přišel. Nyní tedy my všickni před obličejem Božím hotovi jsme slyšeti všecko, což jest koli přikázáno tobě od Boha.
Skutky apoštolské 10. - 34. Tedy Petr otevřev ústa, řekl: V pravdě jsem shledal, že Bůh není přijimač osob.
Skutky apoštolské 10. - 35. Ale v každém národu, kdož se ho bojí a činí spravedlnost, příjemný jest jemu;
Skutky apoštolské 10. - 36. Jakž to oznámil synům Izraelským, zvěstuje pokoj skrze Ježíše Krista, jenž jest Pánem všeho.
Skutky apoštolské 10. - 37. O čemž i vy sami víte, co se dálo po všem Židovstvu, počna od Galilee, po křtu, kterýž kázal Jan:
Skutky apoštolské 10. - 38. Kterak Ježíše od Nazaréta pomazal Bůh Duchem svatým a mocí; kterýžto chodil, dobře čině, a uzdravuje všecky posedlé od ďábla; nebo Bůh s ním byl.
Skutky apoštolské 10. - 39. A my jsme svědkové všeho toho, což jest činil v krajině Judské a v Jeruzalémě. Kteréhožto zamordovali jsou, pověsivše na dřevě.
Skutky apoštolské 10. - 40. Toho Bůh vzkřísil třetího dne, a způsobil to, aby zjeven byl,
Skutky apoštolské 10. - 41. Ne všemu lidu, ale svědkům prve k tomu zřízeným od Boha, nám, kteříž jsme s ním jedli a pili po jeho z mrtvých vstání.
Skutky apoštolské 10. - 42. A přikázal nám kázati lidu a svědčiti, že on jest ten ustanovený od Boha soudce živých i mrtvých.
Skutky apoštolské 10. - 43. Jemuť všickni proroci svědectví vydávají, že odpuštění hříchů vezme skrze jméno jeho všeliký, kdožkoli uvěřil by v něho.
Skutky apoštolské 10. - 44. A když ještě Petr mluvil slova tato, sstoupil Duch svatý na všecky, kteříž poslouchali slova Božího.
Skutky apoštolské 10. - 45. I užasli se ti, jenž z obřezaných věřící byli, kteříž byli přišli s Petrem, že i na pohany dar Ducha svatého jest vylit.
Skutky apoštolské 10. - 46. Nebo slyšeli je, ani mluví jazyky rozličnými, a velebí Boha. Tedy odpověděl Petr:
Skutky apoštolské 10. - 47. Zdali může kdo zabrániti vody, aby tito nebyli pokřtěni, kteříž Ducha svatého přijali jako i my?
Skutky apoštolské 10. - 48. A rozkázal je pokřtíti ve jménu Páně. I prosili ho, aby u nich pobyl za některý den.
Skutky apoštolské 11. - 1. Uslyšeli pak apoštolé a bratří, kteříž byli v Judstvu, že by i pohané přijali slovo Boží.
Skutky apoštolské 11. - 2. A když přišel Petr do Jeruzaléma, domlouvali se naň ti, kteříž byli z obřezaných,
Skutky apoštolské 11. - 3. Řkouce: K mužům neobřezaným všel jsi, a jedl jsi s nimi.
Skutky apoštolské 11. - 4. Tedy začav Petr, vypravoval jim pořád, řka:
Skutky apoštolské 11. - 5. Byl jsem v městě Joppen, modle se. I viděl jsem u vytržení mysli jsa vidění, nádobu nějakou sstupující jako prostěradlo veliké, za čtyři rohy přivázané, ano se spouští s nebe, a přišlo až ke mně.
Skutky apoštolské 11. - 6. V kteréž pohleděv pilně, spatřil jsem hovada zemská čtvernohá, i zvířata, a zeměplazy, i ptactvo nebeské.
Skutky apoštolské 11. - 7. Slyšel jsem také i hlas ke mně řkoucí: Vstaň, Petře, bij a jez.
Skutky apoštolské 11. - 8. I řekl jsem: Nikoli, Pane, nebo nic obecného aneb nečistého nikdy nevcházelo v ústa má.
Skutky apoštolské 11. - 9. I odpověděl mi hlas po druhé s nebe, řka: Co jest Bůh očistil, neměj ty toho za nečisté.
Skutky apoštolské 11. - 10. A to se stalo po třikrát. I vtrženo jest zase to všecko do nebe.
Skutky apoštolské 11. - 11. A aj, hned té chvíle tři muži stáli u domu, v kterémž jsem byl, posláni jsouce ke mně z Cesaree.
Skutky apoštolské 11. - 12. I řekl mi Duch, abych šel s nimi, nic nepochybuje. A šlo se mnou i těchto šest bratří, a vešli jsme do domu muže jednoho.
Skutky apoštolské 11. - 13. Kterýžto vypravoval nám, kterak viděl anděla v domu svém, an se před ním postavil a řekl jemu: Pošli do Joppen muže některé a povolej Šimona, kterýž slove Petr.
Skutky apoštolské 11. - 14. Onť tobě bude mluviti slova, skrze něž spasen budeš ty i všecken tvůj dům.
Skutky apoštolské 11. - 15. Když jsem pak já mluviti začal, sstoupil Duch svatý na ně jako i na nás na počátku.
Skutky apoštolské 11. - 16. I rozpomenul jsem se na slovo Páně, kteréž byl pověděl: Jan zajisté křtil vodou, ale vy pokřtěni budete Duchem svatým.
Skutky apoštolské 11. - 17. Poněvadž tedy jednostejný dar dal jim Bůh jako i nám, kteříž uvěřili v Pána Ježíše Krista, i kdož jsem já byl, abych mohl zabrániti Bohu?
Skutky apoštolské 11. - 18. To uslyšavše, spokojili se a slavili Boha, řkouce: Tedy i pohanům Bůh pokání dal k životu.
Skutky apoštolské 11. - 19. Ti pak, kteříž se byli rozprchli příčinou soužení, kteréž se bylo stalo pro Štěpána, přišli až do Fenicen a Cypru a do Antiochie, žádnému nemluvíce slova Božího než samým toliko Židům.
Skutky apoštolské 11. - 20. A byli někteří z nich muži z Cypru a někteří Cyrenenští, kteřížto přišedše do Antiochie, mluvili Řekům, zvěstujíce jim Pána Ježíše.
Skutky apoštolské 11. - 21. A byla ruka Páně s nimi, a veliký počet věřících obrátil se ku Pánu.
Skutky apoštolské 11. - 22. I přišla pověst o tom k církvi, kteráž byla v Jeruzalémě. I poslali Barnabáše, aby šel až do Antiochie.
Skutky apoštolské 11. - 23. Kterýžto přišed tam, a uzřev milost Boží, zradoval se, a napomínal všech, aby v úmyslu srdce svého trvali v Pánu.
Skutky apoštolské 11. - 24. Nebo byl muž dobrý, a plný Ducha svatého a víry. I přibyl jich tu veliký zástup Pánu.
Skutky apoštolské 11. - 25. Tedy šel odtud Barnabáš do Tarsu hledati Saule, a nalezna jej, přivedl ho do Antiochie.
Skutky apoštolské 11. - 26. I byli přes celý rok při tom sboru, a učili zástup veliký, takže nejprv tu v Antiochii učedlníci nazváni jsou křesťané.
Skutky apoštolské 11. - 27. V těch pak dnech přišli z Jeruzaléma proroci do Antiochie.
Skutky apoštolské 11. - 28. I povstav jeden z nich, jménem Agabus, oznamoval, ponuknut jsa skrze Ducha, že bude hlad veliký po všem okršlku zemském. Kterýžto i stal se za císaře Klaudia.
Skutky apoštolské 11. - 29. Tedy učedlníci, jeden každý podle možnosti své, umínili poslati něco ku pomoci bratřím přebývajícím v Judstvu.
Skutky apoštolské 11. - 30. Což i učinili, poslavše k starším skrze ruce Barnabáše a Saule.
Skutky apoštolské 12. - 1. A při tom času dal se v to Herodes král, aby sužoval některé z církve.
Skutky apoštolské 12. - 2. I zamordoval Jakuba, bratra Janova, mečem.
Skutky apoštolské 12. - 3. A vida, že se to líbilo Židům, umínil jíti i Petra. (A byli dnové přesnic.)
Skutky apoštolské 12. - 4. Kteréhož jav, do žaláře vsadil, poručiv jej šestnácti žoldnéřům k ostříhání, chtěje po velikonoci vyvésti jej lidu.
Skutky apoštolské 12. - 5. I byl Petr ostříhán v žaláři, modlitba pak ustavičná k Bohu dála se za něj od církve.
Skutky apoštolské 12. - 6. A když jej již vyvésti měl Herodes, té noci spal Petr mezi dvěma žoldnéři, svázán jsa dvěma řetězy, a strážní přede dveřmi ostříhali žaláře.
Skutky apoštolské 12. - 7. A aj, anděl Páně postavil se, a světlo se zastkvělo v žaláři; a udeřiv Petra v bok, zbudil ho, řka: Vstaň rychle. I spadli řetězové s rukou jeho.
Skutky apoštolské 12. - 8. Tedy řekl anděl k němu: Opaš se a podvaž obuv svou. To když učinil, řekl jemu: Oděj se pláštěm svým, a pojď za mnou.
Skutky apoštolské 12. - 9. I vyšed, bral se za ním, a nevěděl, by to pravé bylo, co se dálo skrze anděla, ale domníval se, že by vidění viděl.
Skutky apoštolské 12. - 10. A prošedše skrze první i druhou stráž, přišli k bráně železné, kteráž vede do města, a ta se jim hned sama otevřela. A všedše skrze ni, přešli ulici jednu, a hned odšel anděl od něho.
Skutky apoštolské 12. - 11. Tedy Petr přišed sám k sobě, řekl: Nyní právě vím, že poslal Pán anděla svého, a vytrhl mne z ruky Herodesovy, a ze všeho očekávání lidu Židovského.
Skutky apoštolské 12. - 12. A pováživ toho, šel k domu Marie, matky Janovy, kterýž příjmí měl Marek, kdež se jich bylo mnoho sešlo, a modlili se.
Skutky apoštolské 12. - 13. A když Petr potloukl na dveře, vyšla děvečka, aby poslechla, jménem Ródé.
Skutky apoštolské 12. - 14. A poznavši hlas Petrův, pro radost neotevřela dveří, ale vběhši, zvěstovala, že Petr stojí u dveří.
Skutky apoštolské 12. - 15. A oni řekli jí: I co blázníš? Ona pak potvrzovala, že tak jest. Tedy oni řekli: Anděl jeho jest.
Skutky apoštolské 12. - 16. Ale Petr předce tloukl. A otevřevše dveře, uzřeli jej, i ulekli se.
Skutky apoštolské 12. - 17. A pokynuv na ně rukou, aby mlčeli, vypravoval jim, kterak jest jej Pán vyvedl z žaláře, a potom řekl: Pověztež to Jakubovi a bratřím. A vyšed, bral se na jiné místo.
Skutky apoštolské 12. - 18. A když byl den, stal se rozbroj nemalý mezi žoldnéři o to, co se stalo při Petrovi.
Skutky apoštolské 12. - 19. Herodes pak ptaje se na něj, a nenalezna, vytazovav se na strážných, kázal je pryč vésti; a odebrav se z Judstva do Cesaree, přebýval tam.
Skutky apoštolské 12. - 20. A v ten čas Herodes rozzlobil se proti Tyrským a Sidonským. Kteřížto jednomyslně přišli k němu, a namluvivše sobě Blasta, předního komorníka královského, žádali za pokoj, protože jejich krajiny potravu měly z zemí královských.
Skutky apoštolské 12. - 21. V uložený pak den Herodes, obleka se v královské roucho, a posadiv se na soudné stolici, učinil k nim řeč.
Skutky apoštolské 12. - 22. I zvolal lid, řka: Boží jest toto hlas, a ne lidský.
Skutky apoštolské 12. - 23. A ihned ranil jej anděl Páně, protože nevzdal slávy Bohu; a rozlez se červy, umřel.
Skutky apoštolské 12. - 24. A slovo Páně rostlo a rozmáhalo se.
Skutky apoštolské 12. - 25. Barnabáš pak a Saul navrátili se z Jeruzaléma, vykonavše službu, pojavše s sebou i Jana, kterýž příjmí měl Marek.
Skutky apoštolské 13. - 1. Byli pak v církvi, kteráž byla v Antiochii, proroci a učitelé, jako Barnabáš a Šimon, kterýž měl příjmí Černý, a Lucius Cyrenenský, a Manahen, kterýž byl spolu vychován s Herodesem tetrarchou, a Saul.
Skutky apoštolské 13. - 2. A když oni služby Páně konali a postili se, dí jim Duch svatý: Oddělte mi Barnabáše a Saule k dílu, k kterémuž jsem jich povolal.
Skutky apoštolské 13. - 3. Tedy postíce se, a modlíce se, a vzkládajíce na ně ruce, propustili je.
Skutky apoštolské 13. - 4. A oni posláni jsouce od Ducha svatého, přišli do Seleucie, a odtud plavili se do Cypru.
Skutky apoštolské 13. - 5. A přišedše do Salaminy, kázali slovo Boží v školách Židovských; a měli s sebou i Jana k službě.
Skutky apoštolské 13. - 6. A když zchodili ten ostrov až do Páfu, nalezli tu jakéhos čarodějníka, falešného proroka Žida, jemuž jméno bylo Barjezus,
Skutky apoštolské 13. - 7. Kterýž byl u znamenitého vladaře Sergia Pavla, muže opatrného. Ten povolav Barnabáše a Saule, žádal od nich slyšeti slovo Boží.
Skutky apoštolské 13. - 8. Ale protivil se jim Elymas, totiž čarodějník ten, (nebo se tak vykládá jméno jeho,) usiluje odvrátiti vladaře od víry.
Skutky apoštolské 13. - 9. Tedy Saul, kterýž slove i Pavel, naplněn jsa Duchem svatým, pilně pohleděv na něj,
Skutky apoštolské 13. - 10. Řekl: Ó plný vší lsti a vší nešlechetnosti, synu ďáblův, a nepříteli vší spravedlnosti, což nepřestaneš převraceti cest Páně přímých?
Skutky apoštolské 13. - 11. A aj, nyní ruka Páně nad tebou, a budeš slepý, nevida slunce až do času. A pojednou připadla na něj mrákota a tma, a jda vůkol, hledal, kdo by ho za ruku vedl.
Skutky apoštolské 13. - 12. Tehdy vladař uzřev, co se stalo, uvěřil, divě se učení Páně.
Skutky apoštolské 13. - 13. A pustivše se od Páfu Pavel a ti, kteříž s ním byli, přišli do města Pergen v krajině Pamfylii. Jan pak odšed od nich, vrátil se do Jeruzaléma.
Skutky apoštolské 13. - 14. Oni pak šedše z Pergen, přišli do Antiochie Pisidické, a všedše do školy v den sobotní, posadili se.
Skutky apoštolské 13. - 15. A když bylo po čtení Zákona a Proroků, poslali k nim knížata školy té řkouce: Muži bratří, máte-li úmysl jaké napomenutí učiniti k lidu, mluvte.
Skutky apoštolské 13. - 16. Tedy Pavel povstav a rukou, aby mlčeli, pokynuv, řekl: Muži Izraelští, a kteříž se bojíte Boha, slyšte.
Skutky apoštolské 13. - 17. Bůh lidu tohoto Izraelského vyvolil otce naše a lidu povýšil, když byl pohostinu v zemi Egyptské, a v rameni vztaženém vyvedl je z ní.
Skutky apoštolské 13. - 18. A za čas čtyřidceti let snášel jejich obyčeje na poušti.
Skutky apoštolské 13. - 19. A zahladiv sedm národů v zemi Kanán, rozdělil losem mezi ně zemi jejich.
Skutky apoštolské 13. - 20. A potom, téměř za čtyři sta a padesáte let, dával jim soudce až do Samuele proroka.
Skutky apoštolské 13. - 21. A vtom žádali za krále, i dal jim Bůh Saule, syna Cis, muže z pokolení Beniaminova, za čtyřidceti let.
Skutky apoštolské 13. - 22. A když toho zavrhl, vzbudil jim Davida krále, kterémužto svědectví dávaje, řekl: Nalezl jsem Davida, syna Jesse, muže podle srdce svého, kterýž bude činiti všecku vůli mou.
Skutky apoštolské 13. - 23. Z jehožto semene Bůh podle zaslíbení vzbudil lidu Izraelskému Spasitele Ježíše,
Skutky apoštolské 13. - 24. Před jehožto příštím kázal Jan křest pokání všemu lidu Izraelskému.
Skutky apoštolské 13. - 25. A když Jan dokonával běh svůj, pravil: Kteréhož se mne domníváte býti, nejsem já ten, ale aj, přijdeť po mně tak důstojný, ješto já nejsem hoden rozvázati obuvi noh jeho.
Skutky apoštolské 13. - 26. Muži bratří, synové rodu Abrahamova, a kteříž mezi vámi jsou bojící se Boha, vám slovo spasení tohoto posláno jest.
Skutky apoštolské 13. - 27. Nebo ti, kteříž přebývají v Jeruzalémě, a knížata jejich, toho Ježíše neznajíce, odsoudili, a tak hlasy Prorocké, kteříž se na každou sobotu čtou, naplnili.
Skutky apoštolské 13. - 28. A nižádné viny hodné smrti na něm nenalezše, aby zamordován byl, Piláta prosili.
Skutky apoštolské 13. - 29. A když dokonali všecko, což o něm psáno bylo, složen jsa s dřeva, do hrobu jest položen.
Skutky apoštolské 13. - 30. Bůh pak vzkřísil jej z mrtvých.
Skutky apoštolské 13. - 31. Kterýžto vidín jest po mnohé dni od těch, jenž spolu s ním byli přišli z Galilee do Jeruzaléma, kteřížto jsou svědkové jeho k lidu.
Skutky apoštolské 13. - 32. A my vám zvěstujeme to zaslíbení, které se stalo otcům, že jest je již Bůh naplnil nám synům jejich, vzkřísiv Ježíše;
Skutky apoštolské 13. - 33. Jakož i v druhém Žalmu napsáno jest: Syn můj jsi ty, já dnes zplodil jsem tebe.
Skutky apoštolské 13. - 34. A že jej z mrtvých vzkřísil, aby se již více nenavracoval v porušení, takto o tom řekl: Dám vám svaté věci Davidovy věrné.
Skutky apoštolské 13. - 35. Protož i v jiném Žalmu dí: Nedáš svatému svému viděti porušení.
Skutky apoštolské 13. - 36. David zajisté za svého věku poslouživ vůli Boží, usnul, a přiložen jest k otcům svým, a viděl porušení,
Skutky apoštolské 13. - 37. Ale ten, kteréhož Bůh vzkřísil, neviděl porušení.
Skutky apoštolské 13. - 38. Protož známo vám buď, muži bratří, že skrze toho zvěstuje se vám odpuštění hříchů,
Skutky apoštolské 13. - 39. A to ode všech, od kterýchž jste nemohli skrze Zákon Mojžíšův ospravedlněni býti, skrze tohoto každý, kdož věří, bývá ospravedlněn.
Skutky apoštolské 13. - 40. Protož vizte, ať na vás nepřijde to, což jest v Prorocích povědíno:
Skutky apoštolské 13. - 41. Vizte potupníci, a podivte se, a na nic přijďte; nebo já dílo dělám za dnů vašich, dílo to, o kterémž vy neuvěříte, kdyby je vám kdo vypravoval.
Skutky apoštolské 13. - 42. A když vycházeli ze školy Židovské, prosili jich pohané, aby jim v druhou sobotu mluvili táž slova.
Skutky apoštolské 13. - 43. A když bylo rozpuštěno shromáždění, šlo mnoho Židů a nábožných lidí znovu na víru obrácených za Pavlem a Barnabášem, kteřížto promlouvajíce k nim, radili jim, aby trvali v milosti Boží.
Skutky apoštolské 13. - 44. V druhou pak sobotu téměř všecko město sešlo se k slyšení slova Božího.
Skutky apoštolské 13. - 45. A Židé vidouce zástupy, naplněni jsou závistí, a odporovali tomu, co bylo praveno od Pavla, protivíce a rouhajíce se.
Skutky apoštolské 13. - 46. Tedy svobodně Pavel a Barnabáš řekli: Vámť jest mělo nejprv mluveno býti slovo Boží, ale poněvadž je zamítáte, a za nehodné sebe soudíte věčného života, aj, obracíme se ku pohanům.
Skutky apoštolské 13. - 47. Neboť jest nám tak přikázal Pán, řka: Položil jsem tebe světlo pohanům, tak abys ty byl spasení až do končin země.
Skutky apoštolské 13. - 48. A slyšíce to pohané, zradovali se a velebili slovo Páně; a uvěřili všickni, což jich koli bylo předzřízeno k životu věčnému.
Skutky apoštolské 13. - 49. I rozhlašovalo se slovo Páně po vší krajině.
Skutky apoštolské 13. - 50. Tedy Židé zbouřili ženy nábožné a poctivé a přední měšťany, a vzbudili protivenství proti Pavlovi a Barnabášovi, i vyhnali je z končin svých.
Skutky apoštolské 13. - 51. A oni vyrazivše prach z noh svých na ně, přišli do Ikonie.
Skutky apoštolské 13. - 52. Učedlníci pak naplněni byli radostí a Duchem svatým.
Skutky apoštolské 14. - 1. I stalo se v Ikonii, že vešli spolu do školy Židovské, a mluvili slovo Boží, takže jest uvěřilo i Židů i Řeků veliké množství.
Skutky apoštolské 14. - 2. Ale kteříž z Židů nepovolní byli, ti zbouřili a zdráždili mysli pohanů proti bratřím.
Skutky apoštolské 14. - 3. I byli tu za dlouhý čas, směle a svobodně mluvíce v Pánu, kterýž svědectví vydával slovu milosti své, a působil to, aby se dáli divové a zázrakové skrze ruce jejich.
Skutky apoštolské 14. - 4. I rozdělilo se množství města, a jedni byli s Židy, a jiní s apoštoly.
Skutky apoštolské 14. - 5. A když se obořili na apoštoly i pohané i Židé s knížaty svými, aby je utiskli a kamenovali,
Skutky apoštolské 14. - 6. Oni srozuměvše tomu, utekli do měst Lykaonitských, do Lystry a do Derben, a do toho okolí,
Skutky apoštolské 14. - 7. A tu kázali evangelium.
Skutky apoštolské 14. - 8. Muž pak nějaký v Lystře, nemocný na nohy, sedával, chromý jsa hned z života matky své, kterýž nikdy nechodil.
Skutky apoštolské 14. - 9. Ten poslouchal Pavla mluvícího. Kterýžto pohleděv naň, a vida, an věří, že uzdraven bude,
Skutky apoštolské 14. - 10. Řekl velikým hlasem: Postav se přímě na nohách svých. I zchopil se a chodil.
Skutky apoštolské 14. - 11. Zástupové pak viděvše, co učinil Pavel, pozdvihli hlasu svého, Lykaonitsky řkouce: Bohové připodobnivše se lidem, sstoupili k nám.
Skutky apoštolské 14. - 12. I nazvali Barnabáše Jupiterem a Pavla Merkuriášem; nebo on mluvil slovo Boží.
Skutky apoštolské 14. - 13. Tedy kněz Jupitera, modly té, kteráž byla před městem jejich, přivedl býky a přinesl věnce před bránu, a chtěl s lidem oběti obětovati.
Skutky apoštolské 14. - 14. To když uslyšeli apoštolé, Barnabáš a Pavel, roztrhše sukně své, vyběhli k zástupům, křičíce,
Skutky apoštolské 14. - 15. A řkouce: Muži, což to činíte? Však i my lidé jsme, týmž bídám jako i vy poddaní, kteříž vás napomínáme, abyste se obrátili od těchto marností k Bohu živému, kterýž učinil nebe i zemi, i moře, i všecko, což v nich jest.
Skutky apoštolské 14. - 16. Kterýžto za předešlých věků všech pohanů nechával, aby chodili po cestách svých,
Skutky apoštolské 14. - 17. Ačkoli proto nenechal sebe bez osvědčení, dobře čině, dávaje nám s nebe déšť a časy úrodné, naplňuje pokrmem a potěšením srdce naše.
Skutky apoštolské 14. - 18. A to mluvíce, sotva spokojili zástupy, aby jim neobětovali.
Skutky apoštolské 14. - 19. A vtom přišli od Antiochie a Ikonie nějací Židé, kteřížto navedše zástupy, a ukamenovavše Pavla, vytáhli jej před město, domnívajíce se, že umřel.
Skutky apoštolské 14. - 20. A když jej obstoupili učedlníci, vstal a všel do města, a nazejtří odšel s Barnabášem do Derben.
Skutky apoštolské 14. - 21. A kázavše evangelium městu tomu, a učedlníků mnoho získavše, navrátili se do Lystry a do Ikonie a do Antiochie,
Skutky apoštolské 14. - 22. Potvrzujíce duší učedlníků, a napomínajíce jich, aby trvali u víře, a pravíce, že musíme skrze mnohá soužení vjíti do království Božího.
Skutky apoštolské 14. - 23. A zřídivše jim, podle daných hlasů, starší po církvech, a modlivše se s postem, poručili je Pánu, v kteréhož jsou uvěřili.
Skutky apoštolské 14. - 24. A prošedše Pisidii, přišli do Pamfylie,
Skutky apoštolské 14. - 25. A mluvivše slovo Boží v Pergen, šli do města Attalie.
Skutky apoštolské 14. - 26. A odtud plavili se do Antiochie, odkudž poručeni byli milosti Boží k dílu, kteréž jsou vykonali.
Skutky apoštolské 14. - 27. A když tam přišli a shromáždili církev, vypravovali jim, kteraké věci Bůh skrze ně učinil a že otevřel pohanům dveře víry.
Skutky apoštolské 14. - 28. I byli tu za dlouhý čas s učedlníky.
Skutky apoštolské 15. - 1. Přišedše pak někteří z Židovstva, učili bratří: Že nebudete-li se obřezovati podle obyčeje Mojžíšova, nebudete moci spaseni býti.
Skutky apoštolské 15. - 2. A když se stala mezi nimi různice, a nemalou hádku Pavel a Barnabáš s nimi měl, i zůstali na tom, aby Pavel a Barnabáš a někteří jiní z nich šli k apoštolům a starším do Jeruzaléma o tu otázku.
Skutky apoštolské 15. - 3. Tedy oni jsouce vyprovozeni od církve, šli skrze Fenicen a Samaří, vypravujíce o obrácení pohanů na víru, i způsobili radost velikou všem bratřím.
Skutky apoštolské 15. - 4. A když se dostali do Jeruzaléma, přijati jsou od církve a od apoštolů a starších. I zvěstovali jim, kteraké věci činil skrze ně Bůh.
Skutky apoštolské 15. - 5. A že povstali někteří z sekty farizejské, kteříž byli uvěřili, pravíce, že musejí obřezováni býti, a potom aby jim bylo přikázáno zachovávati zákon Mojžíšův.
Skutky apoštolské 15. - 6. Tedy sešli se apoštolé a starší, aby toho povážili.
Skutky apoštolské 15. - 7. A když mnohé vyhledávání toho bylo, povstav Petr, řekl k nim: Muži bratří, vy víte, že od dávních dnů mezi námi Bůh vyvolil mne, aby skrze ústa má slyšeli pohané slovo evangelium a uvěřili.
Skutky apoštolské 15. - 8. A ten, jenž zpytuje srdce, Bůh, svědectví jim vydal, dav jim Ducha svatého, jako i nám.
Skutky apoštolské 15. - 9. A neučinil rozdílu mezi nimi a námi, věrou očistiv srdce jejich.
Skutky apoštolské 15. - 10. Protož nyní, proč pokoušíte Boha, chtíce vzložiti na hrdlo učedlníků jho, kteréhož ani otcové naši, ani my nésti jsme nemohli?
Skutky apoštolské 15. - 11. Ale skrze milost Pána Ježíše Krista věříme, že spaseni budeme, rovně jako i oni.
Skutky apoštolské 15. - 12. I mlčelo všecko to množství, a poslouchali Barnabáše a Pavla, vypravujících, kteraké divy a zázraky činil Bůh skrze ně mezi pohany.
Skutky apoštolské 15. - 13. A když oni tak umlkli, odpověděl Jakub, řka: Muži bratří, slyšte mne.
Skutky apoštolské 15. - 14. Šimon teď vypravoval, kterak Bůh nejprve popatřil na pohany, aby z nich přijal lid jménu svému.
Skutky apoštolské 15. - 15. A s tím se srovnávají i řeči prorocké, jakož psáno jest:
Skutky apoštolské 15. - 16. Potom se navrátím, a vzdělám zase stánek Davidův, kterýž byl klesl, a zbořeniny jeho zase vzdělám, a vyzdvihnu jej,
Skutky apoštolské 15. - 17. Tak aby ti ostatkové toho lidu hledali Pána, i všickni pohané, nad kterýmiž jest vzýváno jméno mé, dí Pán, jenž činí tyto všecky věci.
Skutky apoštolské 15. - 18. Známáť jsou Bohu od věků všecka díla jeho.
Skutky apoštolské 15. - 19. Protož já tak soudím, aby nebyli kormouceni ti, kteříž se z pohanů obracejí k Bohu,
Skutky apoštolské 15. - 20. Ale aby jim napsáno bylo, ať se zdržují od poskvrn modl, a smilstva, a toho, což jest udáveného a od krve.
Skutky apoštolské 15. - 21. Nebo Mojžíš od dávních věků má po všech městech, kdo by jej kázal v školách, poněvadž na každou sobotu čítán bývá.
Skutky apoštolské 15. - 22. Tehdy vidělo se apoštolům a starším se vší církví, aby vyvolili z sebe muže a poslali je do Antiochie s Pavlem a Barnabášem: Judu, kterýž sloul Barsabáš, a Sílu, muže znamenité mezi bratřími,
Skutky apoštolské 15. - 23. Napsavše po nich toto: Apoštolé a starší i všickni bratří těm, kteříž jsou v Antiochii a v Syrii a v Cilicii bratřím, kteříž jsou z pohanů, pozdravení vzkazují.
Skutky apoštolské 15. - 24. Poněvadž jsme slyšeli, že někteří vyšedše od nás, zkormoutili vás, řečmi svými zemdlévajíce duše vaše, pravíce, že se máte obřezovati a Zákon zachovávati, jimž jsme toho neporučili:
Skutky apoštolské 15. - 25. I vidělo se nám shromážděným jednomyslně, abychom vyvolili muže některé a poslali k vám s nejmilejšími našimi bratřími, Barnabášem a Pavlem,
Skutky apoštolské 15. - 26. Lidmi těmi, kteříž vydali duše své pro jméno Pána našeho Ježíše Krista.
Skutky apoštolské 15. - 27. Protož poslali jsme Judu a Sílu, a tiť i ústně povědí vám totéž.
Skutky apoštolské 15. - 28. Vidělo se zajisté Duchu svatému i nám, žádného více na vás břemene nevzkládati, kromě těchto věcí potřebných,
Skutky apoštolské 15. - 29. Totiž abyste se zdržovali od obětovaného modlám, a od krve, a od udáveného, a od smilstva. Od těch věcí budete-li se ostříhati, dobře budete činiti. Mějte se dobře.
Skutky apoštolské 15. - 30. Tedy oni propuštěni jsouce, přišli do Antiochie, a shromáždivše množství, dali jim list.
Skutky apoštolské 15. - 31. Kterýžto čtouce, radovali se z toho potěšení jich.
Skutky apoštolské 15. - 32. Judas pak a Sílas, byvše i oni proroci, širokou řečí napomínali bratří a potvrzovali jich.
Skutky apoštolské 15. - 33. A pobyvše tu za některý čas, propuštěni jsou od bratří v pokoji zase k apoštolům.
Skutky apoštolské 15. - 34. Ale Sílovi se vidělo, aby tu zůstal.
Skutky apoštolské 15. - 35. Tolikéž Pavel i Barnabáš pobyli v Antiochii, učíce a zvěstujíce slovo Páně, i s mnohými jinými.
Skutky apoštolské 15. - 36. Po několika pak dnech řekl Pavel k Barnabášovi: Vracujíce se, navštěvme bratří naše po všech městech, v kterýchž jsme kázali slovo Páně, a přezvíme, kterak se mají.
Skutky apoštolské 15. - 37. Tedy Barnabáš radil, aby pojali s sebou i Jana, kterýž příjmí měl Marek.
Skutky apoštolské 15. - 38. Ale Pavlovi se nezdálo pojíti toho s sebou, kterýž byl odšel od nich z Pamfylie, aniž šel s nimi ku práci.
Skutky apoštolské 15. - 39. I vznikl mezi nimi tuhý odpor, takže se rozešli různo. Barnabáš pak pojav s sebou Marka, plavil se do Cypru.
Skutky apoštolské 15. - 40. A Pavel připojiv k sobě Sílu, odšel, poručen jsa milosti Boží od bratří.
Skutky apoštolské 15. - 41. I chodil po Syrii a Cilicii, potvrzuje církví.
Skutky apoštolské 16. - 1. Přišel pak do Derben a do Lystry, aj, učedlník jeden tu byl, jménem Timoteus, syn jedné ženy Židovky věřící, ale otce měl Řeka.
Skutky apoštolské 16. - 2. Tomu svědectví dobré vydávali ti, jenž byli v Lystře a v Ikonii bratří.
Skutky apoštolské 16. - 3. Toho sobě oblíbil Pavel, aby s ním šel. I pojav ho, obřezal jej, pro Židy, kteříž byli v těch místech; nebo věděli všickni, že otec jeho byl Řek.
Skutky apoštolské 16. - 4. A když chodili po městech, vydávali jim k ostříhání ustanovení zřízená od apoštolů a od starších, kteříž byli v Jeruzalémě.
Skutky apoštolské 16. - 5. A tak církve utvrzovaly se u víře a rozmáhaly se v počtu na každý den.
Skutky apoštolské 16. - 6. A prošedše Frygii i Galatskou krajinu, když jim zabráněno od Ducha svatého, aby nemluvili slova Božího v Azii,
Skutky apoštolské 16. - 7. Přišedše do Myzie, pokoušeli se jíti do Bitynie. Ale nedal jim Duch Ježíšův.
Skutky apoštolské 16. - 8. Tedy pominuvše Myzii, šli do Troady.
Skutky apoštolské 16. - 9. I ukázalo se Pavlovi v noci vidění, jako by muž nějaký Macedonský stál, a prosil ho, řka: Přijda do Macedonie, pomoz nám.
Skutky apoštolské 16. - 10. A jakž to vidění viděl, ihned jsme usilovali o to, abychom šli do Macedonie, tím ujištěni jsouce, že jest nás povolal Pán, abychom jim kázali evangelium.
Skutky apoštolské 16. - 11. Protož pustivše se od Troady, přímým během připlavili jsme se do Samotracie a nazejtří do Neapolis,
Skutky apoštolské 16. - 12. A odtud do Filippis, kteréžto jest první město krajiny Macedonské, obyvateli cizími osazené. I zůstali jsme v tom městě za několik dní.
Skutky apoštolské 16. - 13. V den pak sobotní vyšli jsme ven za město k řece, kdež býval obyčej modliti se. A usadivše se, mluvili jsme ženám, kteréž se tu byly sešly.
Skutky apoštolské 16. - 14. Jedna pak žena, jménem Lydia, kteráž šarlaty prodávala v městě Tyatirských, bohabojící, poslouchala nás. Jejížto srdce otevřel Pán, aby to pilně rozsuzovala, co se od Pavla pravilo.
Skutky apoštolské 16. - 15. A když pokřtěna byla i dům její, prosila, řkuci: Poněvadž jste mne soudili věrnou Pánu býti, vejdětež do domu mého, a pobuďte u mne. I přinutila nás.
Skutky apoštolské 16. - 16. I stalo se, když jsme šli k modlitbě, že děvečka nějaká, mající ducha věštího, potkala se s námi, kteráž veliký užitek přinášela pánům svým budoucích věcí předpovídáním.
Skutky apoštolské 16. - 17. Ta šedši za Pavlem a za námi, volala, řkuci: Tito lidé jsou služebníci Boha nejvyššího, kteřížto zvěstují nám cestu spasení.
Skutky apoštolské 16. - 18. A to činívala za mnoho dní. Pavel pak těžce to nesa, a obrátiv se, řekl duchu tomu: Přikazuji tobě ve jménu Ježíše Krista, abys vyšel od ní. I vyšel hned té chvíle.
Skutky apoštolské 16. - 19. A viděvše páni její, že jest odešla naděje zisku jejich, chytivše Pavla a Sílu, vedli je na rynk před úřad.
Skutky apoštolské 16. - 20. A postavivše je před úředníky, řekli: Tito lidé bouří město naše, jsouce Židé,
Skutky apoštolské 16. - 21. A zvěstují obyčeje, kterýchž nám nesluší přijíti ani zachovávati, poněvadž jsme my Římané.
Skutky apoštolské 16. - 22. I povstala obec proti nim. A úředníci, roztrhše sukně jejich, kázali je metlami mrskati.
Skutky apoštolské 16. - 23. A množství ran jim davše, vsadili je do žaláře, přikázavše strážnému žaláře, aby jich pilně ostříhal.
Skutky apoštolské 16. - 24. Tedy on takové maje přikázání, vsadil je do nejhlubšího žaláře, a nohy jejich sevřel kladou.
Skutky apoštolské 16. - 25. O půlnoci pak Pavel a Sílas modléce se, zpívali písničky o Bohu, takže je slyšeli i jiní vězňové.
Skutky apoštolské 16. - 26. A vtom pojednou země třesení stalo se veliké, až se pohnuli gruntové žaláře, a hned se jim všecky dveře otevřely a všech okovové spadli.
Skutky apoštolské 16. - 27. I procítiv strážný žaláře a vida dveře žaláře otevřené, vytrhl meč, aby se zabil, domnívaje se, že vězňové utekli.
Skutky apoštolské 16. - 28. I zkřikl naň Pavel hlasem velikým, řka: Nečiň sobě nic zlého, však jsme teď všickni.
Skutky apoštolské 16. - 29. A požádav světla, vběhl k nim, a třesa se, padl k nohám Pavlovým a Sílovým.
Skutky apoštolské 16. - 30. I vyved je ven, řekl: Páni, co já mám činiti, abych spasen byl?
Skutky apoštolské 16. - 31. A oni řekli: Věř v Pána Ježíše a budeš spasen ty i dům tvůj.
Skutky apoštolské 16. - 32. I mluvili jemu slovo Páně, i všechněm, kteříž byli v domu jeho.
Skutky apoštolské 16. - 33. A on pojav je v tu hodinu v noci, umyl rány jejich. I pokřtěn jest hned on i všecka čeled jeho.
Skutky apoštolské 16. - 34. A když je uvedl do domu svého, připravil jim stůl, a veselil se, že jest se vším domem svým uvěřil Bohu.
Skutky apoštolské 16. - 35. A když bylo ve dne, poslali úředníci služebníky, řkouce: Vypusť ty lidi.
Skutky apoštolské 16. - 36. I oznámil strážný žaláře slova ta Pavlovi, pravě: Že poslali úředníci, abyste byli propuštěni. Protož nyní vyjdouce, jdětež v pokoji.
Skutky apoštolské 16. - 37. Ale Pavel řekl k nim: Zmrskavše nás zjevně a bez vyslyšení, lidi Římany, vsázeli do žaláře, a již nyní nás chtějí tajně vyhnati? Nikoli, ale nechať sami přijdou, a vyvedou nás.
Skutky apoštolské 16. - 38. Tedy pověděli úředníkům služebníci slova ta. I báli se, uslyšavše, že by Římané byli.
Skutky apoštolské 16. - 39. A přišedše, prosili jich; a vyvedše je, žádali jich, aby šli z města.
Skutky apoštolské 16. - 40. I vyšedše z žaláře, vešli k Lydii, a uzřevše bratří, potěšili jich, i šli odtud.
Skutky apoštolské 17. - 1. A prošedše město Amfipolim a Apollonii, přišli do Tessaloniky, kdež byla Židovská škola.
Skutky apoštolské 17. - 2. Tedy Pavel podle obyčeje svého všel k nim, a po tři soboty kázal jim z Písem,
Skutky apoštolské 17. - 3. Otvíraje a předkládaje to, že měl Kristus trpěti a z mrtvých vstáti, a že ten jest Kristus Ježíš, kteréhož já zvěstuji vám.
Skutky apoštolské 17. - 4. I uvěřili někteří z nich, a připojili se Pavlovi a Sílovi, i Řeků nábožných veliké množství, i žen znamenitých nemálo.
Skutky apoštolské 17. - 5. Ale zažženi jsouce závistí Židé pravdě nepovolní, a přivzavše k sobě některé lehkomyslné a zlé lidi, shlukše se, zbouřili město, a útok učinivše na dům Jázonův, hledali jich, aby je vyvedli před lid.
Skutky apoštolské 17. - 6. A nenalezše jich, táhli Jázona a některé bratří k starším města, křičíce: Tito, kteříž všecken svět bouří, ti sem také přišli,
Skutky apoštolské 17. - 7. Kteréž přijal Jázon. A ti všickni proti ustanovení císařskému činí, pravíce býti králem jiného, jménem Ježíše.
Skutky apoštolské 17. - 8. A tak zbouřili obec i starší města, kteříž od nich to slyšeli.
Skutky apoštolské 17. - 9. Ale oni přijavše dosti učinění od Jázona a jiných, propustili je.
Skutky apoštolské 17. - 10. Bratří pak hned v noci vypustili i Pavla i Sílu do Berie. Kteřížto přišedše tam, vešli do školy Židovské.
Skutky apoštolské 17. - 11. A ti byli udatnější nežli Tessalonitští, kteřížto přijali slovo Boží se vší chtivostí, na každý den rozvažujíce Písma, tak-li by ty věci byly, jakž kázal Pavel.
Skutky apoštolské 17. - 12. A tak mnozí z nich uvěřili, i Řecké ženy poctivé i mužů nemálo.
Skutky apoštolské 17. - 13. A když zvěděli Židé v Tessalonice, že by i v Berii kázáno bylo slovo Boží od Pavla, přišli také tam, bouříce zástupy.
Skutky apoštolské 17. - 14. Ale hned bratří vypustili Pavla, aby šel jako k moři; Sílas pak a Timoteus zůstali tu.
Skutky apoštolské 17. - 15. Ti pak, kteříž provodili Pavla, dovedli ho až do Atén. A vzavše poručení k Sílovi a k Timoteovi, aby přišli k němu, což nejspíše mohou, šli zase.
Skutky apoštolské 17. - 16. A když Pavel čekal jich v Aténách, rozněcoval se v něm duch jeho, vida to město oddané býti modloslužbě.
Skutky apoštolské 17. - 17. I rozmlouval s Židy a nábožnými lidmi v škole, ano i na rynku, po všecky dni, s těmi, kteříž se koli nahodili.
Skutky apoštolské 17. - 18. Tedy někteří z epikureů a stoických mudráků hádali se s ním. A někteří řekli: I co tento žváč chce povědíti? Jiní pak pravili: Zdá se býti nějakých cizích bohů zvěstovatel. Neb jim o Ježíšovi a o z mrtvých vstání vypravoval.
Skutky apoštolské 17. - 19. I popadše jej, vedli ho do Areopágu, a řekli jemu: Můžeme-li věděti, jaké jest to učení nové, kteréž vypravuješ?
Skutky apoštolské 17. - 20. Nebo nové jakési věci vkládáš v uši naše, protož chceme věděti, co by to bylo.
Skutky apoštolské 17. - 21. (Aténští zajisté všickni, i ti, kteříž tu byli hosté, k ničemuž jinému tak hotovi nebyli, než praviti neb slyšeti něco nového.)
Skutky apoštolské 17. - 22. Tedy Pavel, stoje uprostřed Areopágu, řekl: Muži Aténští, vidím vás býti všelijak příliš nábožné lidi.
Skutky apoštolské 17. - 23. Nebo procházeje se a spatřuje náboženství vaše, nalezl jsem také oltář, na kterémž napsáno jest: Neznámému Bohu. Protož kteréhož vy ctíte neznajíce, tohoť já zvěstuji vám.
Skutky apoštolské 17. - 24. Bůh ten, kterýž stvořil svět i všecko, což jest na něm, ten jsa Pánem nebe i země, nebydlí v chrámích rukou udělaných,
Skutky apoštolské 17. - 25. Aniž bývá ctěn lidskýma rukama, jako by něčeho potřeboval, poněvadž on dává všechněm život i dýchání i všecko.
Skutky apoštolské 17. - 26. A učinil z jedné krve všecko lidské pokolení, aby přebývalo na tváři vší země, vyměřiv jim uložené časy a cíle přebývání jejich,
Skutky apoštolské 17. - 27. Aby hledali Boha, zda by snad makajíce, mohli nalézti jej, ačkoli není daleko od jednoho každého z nás.
Skutky apoštolské 17. - 28. Nebo jím živi jsme, a hýbeme se, i trváme, jakož i někteří z vašich poetů pověděli: Že i rodina jeho jsme.
Skutky apoštolské 17. - 29. Rodina tedy Boží jsouce, nemámeť se domnívati, že by Bůh zlatu neb stříbru neb kamenu, řemeslem anebo důvtipem lidským vyrytému, byl podoben.
Skutky apoštolské 17. - 30. Nebo časy této neznámosti přehlídaje Bůh, již nyní zvěstuje lidem všechněm všudy, aby pokání činili,
Skutky apoštolské 17. - 31. Protože uložil den, v kterémžto souditi bude všecken svět v spravedlnosti skrze muže, kteréhož jest k tomu vystavil, slouže k víře o tom všechněm, vzkříšením jeho z mrtvých.
Skutky apoštolské 17. - 32. Uslyševše pak o vzkříšení z mrtvých, někteří se posmívali, a někteří řekli: Budeme tě slyšeti o tom po druhé.
Skutky apoštolské 17. - 33. A tak Pavel vyšel z prostředku jejich.
Skutky apoštolské 17. - 34. Někteří pak muži, přídržíce se ho, uvěřili, mezi kterýmiž byl i Dionyzius Areopagitský, i žena, jménem Damaris, a jiní s nimi.
Skutky apoštolské 18. - 1. Potom pak Pavel vyšed z Atén, přišel do Korintu.
Skutky apoštolské 18. - 2. A nalezl jednoho Žida, jménem Akvilu, jenž byl rodem z Pontu, kterýž nedávno byl přišel z Vlach, i s Priscillou manželku svou, (protože byl rozkázal Klaudius, aby všickni Židé z Říma vyšli), i přivinul se k nim.
Skutky apoštolské 18. - 3. A že byl téhož řemesla jako oni, bydlil u nich a dělal; a bylo řemeslo jejich stany dělati.
Skutky apoštolské 18. - 4. I hádal se v škole na každou sobotu a k získání přivodil i Židy i Řeky.
Skutky apoštolské 18. - 5. A když přišli z Macedonie Sílas a Timoteus, rozněcoval se v duchu Pavel, osvědčuje Židům, že Ježíš jest Kristus.
Skutky apoštolské 18. - 6. A když jemu oni odporovali a rouhali se, vyraziv prach z roucha svého, řekl k nim: Krev vaše budiž na hlavu vaši. Já čist jsa, hned půjdu ku pohanům.
Skutky apoštolské 18. - 7. A jda odtud, všel do domu člověka jednoho, jménem Justa, ctitele Božího, kteréhož dům byl u samé školy.
Skutky apoštolské 18. - 8. Krispus pak, kníže školy, uvěřil Pánu se vším domem svým, a mnozí z Korintských slyšíce, uvěřili a křtěni byli.
Skutky apoštolské 18. - 9. I řekl Pán v noci u vidění Pavlovi: Neboj se, ale mluv a nemlč.
Skutky apoštolské 18. - 10. Nebť já s tebou jsem, a žádnýť nesáhne na tebe, ať by zle učinil; nebo mnoho mám lidu v tomto městě.
Skutky apoštolské 18. - 11. I byl tu půl druhého léta, káže jim slovo Boží.
Skutky apoštolské 18. - 12. Když pak Gallio vladařem byl v Achaii, povstali jednomyslně Židé proti Pavlovi, a přivedli jej před soudnou stolici,
Skutky apoštolské 18. - 13. Pravíce: Tento navodí lidi, aby proti Zákonu ctili Boha.
Skutky apoštolské 18. - 14. A když Pavel měl již otevříti ústa, řekl Gallio k Židům: Ó Židé, jestliže by co nepravého stalo se, nebo nešlechetnost nějaká, slušně bych vás vyslyšel.
Skutky apoštolské 18. - 15. Pakliť jsou jaké hádky o slovích a o jméních a Zákonu vašem, vy sami k tomu přihlédněte. Jáť toho soudce býti nechci.
Skutky apoštolské 18. - 16. I odehnal je od soudné stolice.
Skutky apoštolské 18. - 17. Tedy Řekové všickni, uchopivše Sostena, kníže školy Židovské, bili jej tu před soudnou stolicí, a Gallio na to nic nedbal.
Skutky apoštolské 18. - 18. Pavel pak, pobyv tam ještě za mnoho dní, i rozžehnav se s bratřími, plavil se do Syrie, a s ním spolu Priscilla a Akvila, oholiv hlavu v Cenchreis; nebo byl učinil slib.
Skutky apoštolské 18. - 19. I přišel do Efezu a nechal jich tu; sám pak všed do školy, hádal se s Židy.
Skutky apoštolské 18. - 20. A když ho prosili, aby tu déle pobyl u nich, nepovolil.
Skutky apoštolské 18. - 21. Ale požehnav jich, řekl: Musím já jistotně svátek ten, kterýž nastává, v Jeruzalémě slaviti, ale navrátím se k vám zase, bude-li vůle Boží. I bral se z Efezu.
Skutky apoštolské 18. - 22. A přišed do Cesaree, vstoupil do Jeruzaléma, a pozdraviv církve, odtud šel do Antiochie.
Skutky apoštolské 18. - 23. A pobyv tu za některý čas, odšel a procházel pořád Galatskou krajinu a Frygii, potvrzuje všech učedlníků.
Skutky apoštolské 18. - 24. Žid pak nějaký, jménem Apollo, rodem z Alexandrie, muž výmluvný, přišel do Efezu, učený v Písmě.
Skutky apoštolské 18. - 25. Ten byl počátečně naučen cestě Páně, a jsa vroucího ducha, horlivě mluvil a učil pilně těm věcem, kteréž jsou Páně, znaje toliko křest Janův.
Skutky apoštolské 18. - 26. A ten počal směle a svobodně mluviti v škole. Kteréhož slyševše Priscilla a Akvila, přijali ho k sobě a dokonaleji vypravovali jemu o cestě Boží.
Skutky apoštolské 18. - 27. A když chtěl jíti do Achaie, bratří napomenuvše ho, psali učedlníkům, aby jej přijali. Kterýžto když tam přišel, mnoho prospěl těm, kteříž uvěřili skrze milost Boží.
Skutky apoštolské 18. - 28. Nebo náramně přemáhal Židy, zjevně přede všemi jim toho dokazuje z Písem, že Ježíš jest Kristus.
Skutky apoštolské 19. - 1. I stalo se, když Apollo byl v Korintu, že Pavel prošed vrchní krajiny, přišel do Efezu, a nalezna tu některé učedlníky,
Skutky apoštolské 19. - 2. Řekl k nim: Přijali-li jste Ducha svatého, uvěřivše? A oni řekli jemu: Ba, aniž jsme slýchali, jest-li Duch svatý.
Skutky apoštolské 19. - 3. On pak řekl jim: Načež tedy pokřtěni jste? A oni řekli: Křtěni jsme křtem Janovým.
Skutky apoštolské 19. - 4. I řekl Pavel: Janť zajisté křtil křtem pokání, pravě lidu, aby v toho, kterýž měl po něm přijíti, věřili, to jest v Krista Ježíše.
Skutky apoštolské 19. - 5. Kteříž pak toho uposlechli, pokřtěni jsou ve jméno Pána Ježíše.
Skutky apoštolské 19. - 6. A když vzkládal na tyto ruce Pavel, sstoupil Duch svatý na ně, i mluvili jazyky rozličnými, a prorokovali.
Skutky apoštolské 19. - 7. A bylo všech spolu okolo dvanácti mužů.
Skutky apoštolské 19. - 8. Tedy Pavel všed do školy, směle a svobodně mluvil za tři měsíce, hádaje se a uče o království Božím.
Skutky apoštolské 19. - 9. A když se někteří zatvrdili a nepovolovali, zle mluvíce o cestě Boží přede vším množstvím, odstoupiv od nich, oddělil učedlníky, na každý den kázání čině v škole nějakého Tyranna.
Skutky apoštolské 19. - 10. A to se dálo za dvě létě, takže všickni, kteříž přebývali v Azii, poslouchali slova Pána Ježíše, i Židé i Řekové.
Skutky apoštolské 19. - 11. A divy veliké činil Bůh skrze ruce Pavlovy,
Skutky apoštolské 19. - 12. Takže i šátky a fěrtochy od jeho těla na nemocné nosívali, a odstupovaly od nich nemoci, a duchové nečistí vycházeli z nich.
Skutky apoštolské 19. - 13. Tedy pokusili se někteří z Židů tuláků, kteříž se s zaklínáním obírali, vzývati jméno Pána Ježíše nad těmi, jenž měli duchy nečisté, říkajíce: Zaklínáme vás skrze Ježíše, kteréhož káže Pavel.
Skutky apoštolské 19. - 14. A bylo jich sedm synů jednoho Žida, jménem Scevy, předního kněze, kteříž to činili.
Skutky apoštolské 19. - 15. Tedy odpověděv duch zlý, řekl: Ježíše znám, a o Pavlovi vím, ale vy kdo jste?
Skutky apoštolské 19. - 16. A obořiv se na ně člověk ten, v kterémž byl duch zlý, a opanovav je, zmocnil se jich, takže nazí a zranění vyběhli z domu toho.
Skutky apoštolské 19. - 17. A to známo učiněno jest všechněm Židům i Řekům bydlícím v Efezu, a spadla bázeň na ně na všecky. I oslaveno jest jméno Pána Ježíše.
Skutky apoštolské 19. - 18. Mnozí pak z věřících přicházeli, vyznávajíce se a zjevujíce skutky své.
Skutky apoštolské 19. - 19. Mnozí také z těch, kteříž se s marnými uměními obírali, snesše knihy o těch věcech, spálili je přede všemi; a početše cenu jejich, shledali toho padesáte tisíců peněz.
Skutky apoštolské 19. - 20. Tak jest mocně rostlo slovo Páně a zmocňovalo se.
Skutky apoštolské 19. - 21. A když se to všecko dokonalo, uložil Pavel v duchu svém, aby projda Macedonii a Achaii, šel do Jeruzaléma, řka: Když pobudu tam, musímť také i na Řím pohleděti.
Skutky apoštolské 19. - 22. I poslav dva z těch, jenž mu přisluhovali, do Macedonie, Timotea a Erasta, sám pozůstal v Azii do času.
Skutky apoštolské 19. - 23. Tedy stala se v ten čas nemalá bouřka pro cestu Boží.
Skutky apoštolské 19. - 24. Nebo zlatník jeden, jménem Demetrius, kterýž dělával chrámy stříbrné modly Diány, nemalý zisk přivodil řemeslníkům.
Skutky apoštolské 19. - 25. Kteréž svolav, i ty, kteříž byli k těm podobných věcí dělníci, řekl jim: Muži, víte, že z tohoto řemesla jest živnost naše.
Skutky apoštolské 19. - 26. A vidíte i slyšíte, že netoliko v Efezu, ale téměř po vší Azii tento Pavel svedl a odvrátil veliké množství lidu, pravě: Že to nejsou bohové, kteříž jsou rukama udělaní.
Skutky apoštolské 19. - 27. A protož strach jest, netoliko aby se nám v živnosti naší přítrž nestala, ale také i veliké bohyně Diány chrám aby za nic nebyl jmín, a aby nepřišlo k zkáze důstojenství její, kteroužto všecka Azia i všecken světa okršlek ctí.
Skutky apoštolské 19. - 28. To uslyšavše a naplněni jsouce hněvem, zkřikli řkouce: Veliká jest Diána Efezských.
Skutky apoštolské 19. - 29. I naplněno jest všecko město rozbrojem, a valili se všickni spolu na plac, pochopivše Gáia a Aristarcha, Macedonské, tovaryše cesty Pavlovy.
Skutky apoštolské 19. - 30. Pavlovi pak, když chtěl jíti k lidu, nedopustili učedlníci.
Skutky apoštolské 19. - 31. Ano i někteří z předních mužů Azianských, kteříž jemu přáli, poslavše k němu, prosili ho, aby se nedával do toho hluku.
Skutky apoštolské 19. - 32. A jedni tak, jiní jinak křičeli; nebo byla obec zbouřena, a mnozí nevěděli, proč jsou se sběhli.
Skutky apoštolské 19. - 33. Z zástupu pak někteří Alexandra nějakého táhli k mluvení, kteréhož i Židé k tomu nutili. Alexander pak pokynuv rukou, chtěl zprávu dáti lidu.
Skutky apoštolské 19. - 34. Ale jakž poznali, že jest Žid, ihned se stal jednostejný všech hlas, jako za dvě hodině volajících: Veliká jest Diána Efezských.
Skutky apoštolské 19. - 35. A když písař pokojil zástup, řekl: Muži Efezští, i kdož z lidí jest, ješto by nevěděl, že město Efezské slouží veliké bohyni Diáně a od Jupitera spadlému obrazu?
Skutky apoštolské 19. - 36. A poněvadž tomu odpíráno býti nemůže, slušné jest, abyste se upokojili a nic kvapně nečinili.
Skutky apoštolské 19. - 37. Přivedli jste zajisté lidi tyto, kteříž nejsou ani svatokrádce ani ruhači bohyně vaší.
Skutky apoštolské 19. - 38. Jestliže pak Demetrius a ti, kteříž jsou s ním řemeslníci, mají s kým jakou při, však bývá obecný soud, a jsou k tomu konšelé. Nechať jedni druhé viní.
Skutky apoštolské 19. - 39. Pakli čeho jiného hledáte, i toť můž v pořádném svolání obce skoncováno býti.
Skutky apoštolské 19. - 40. Nebo strach jest, abychom nedošli nesnáze pro tu bouřku dnešní, poněvadž žádné příčiny není, kterouž bychom mohli předložiti, proč jsme se tuto sběhli. A to pověděv, rozpustil lid.
Skutky apoštolské 20. - 1. Když pak přestala ta bouřka, povolav Pavel učedlníků a požehnav jich, vyšel odtud, aby se bral do Macedonie.
Skutky apoštolské 20. - 2. A když prošel krajiny ty, a napomenutí jim učiniv mnohými řečmi, přišel do země Řecké,
Skutky apoštolské 20. - 3. V kteréžto pobyv za tři měsíce, (kdežto Židé učinili jemu zálohy,) když se měl plaviti do Syrie, umínil navrátiti se skrze Macedonii.
Skutky apoštolské 20. - 4. I šel s ním Sópater Berienský až do Azie, a z Tessalonicenských Aristarchus a Sekundus a Gáius Derbeus a Timoteus, z Azianských pak Tychikus a Trofimus.
Skutky apoštolské 20. - 5. Ti všickni šedše napřed, dočkali nás v Troadě.
Skutky apoštolské 20. - 6. My pak plavili jsme se po velikonoci z Filippis, a přišli jsme k nim do Troady v pěti dnech, a tu jsme pobyli za sedm dní.
Skutky apoštolské 20. - 7. Tedy první den po sobotě, když se učedlníci sešli k lámání chleba, Pavel mluvil k nim, maje nazejtří jíti pryč, i prodlil řečí až do půlnoci.
Skutky apoštolské 20. - 8. A bylo mnoho světel tu na té síni, kdež byli shromážděni.
Skutky apoštolské 20. - 9. Jeden pak mládenec, jménem Eutychus, sedě na okně, jsa obtížen hlubokým snem, když tak dlouho Pavel kázal, spě, spadl s třetího ponebí dolů, a vzat jest mrtvý.
Skutky apoštolské 20. - 10. I sstoupiv dolů Pavel, zpolehl na něj, a objav jej, řekl: Nermuťtež se, však duše jeho v něm jest.
Skutky apoštolské 20. - 11. A vstoupiv zase na síň, lámal chléb a jedl, a kázání jim učiniv dlouho až do svitání, tak odšel pryč.
Skutky apoštolské 20. - 12. I přivedli toho mládence živého, a byli nad tím velice potěšeni.
Skutky apoštolské 20. - 13. My pak vstoupivše na lodí, plavili jsme se do Asson, odtud majíce k sobě vzíti Pavla; neb jest byl tak poručil, maje sám jíti po zemi.
Skutky apoštolské 20. - 14. A když se k nám připojil v Asson, vzavše jej, přijeli jsme do Mitylénu.
Skutky apoštolské 20. - 15. A odtud plavíce se, druhý den byli jsme proti Chium, a třetího dne přistavili jsme bárku k Sámu, a pobyvše v Trogyllí, nazejtří přišli jsme do Milétu.
Skutky apoštolské 20. - 16. Nebo Pavel byl umínil pominouti Efez, aby se nemeškal v Azii; nebo pospíchal, by možné bylo, aby byl o letnicích v Jeruzalémě.
Skutky apoštolské 20. - 17. Tedy z Milétu poslav do Efezu, povolal k sobě starších církve.
Skutky apoštolské 20. - 18. Kteřížto když přišli k němu, řekl jim: Vy víte od prvního dne, v kterýžto přišel jsem do Azie, kterak jsem po všecken ten čas s vámi byl,
Skutky apoštolské 20. - 19. Slouže Pánu se vší pokorou i s mnohými slzami a pokušeními, kteráž na mne přicházela z úkladů Židovských.
Skutky apoštolské 20. - 20. Kterak jsem ničehož nepominul, což by vám užitečného bylo, abych vám toho neoznámil, ale učil jsem vás vůbec zjevně i po domích,
Skutky apoštolské 20. - 21. Svědectví vydávaje i Židům i Řekům o pokání k Bohu a o víře v Pána našeho Ježíše Krista.
Skutky apoštolské 20. - 22. A aj, nyní já sevřín jsa duchem, beru se do Jeruzaléma, nevěda, co mi se v něm má státi,
Skutky apoštolské 20. - 23. Než že Duch svatý po městech, kudyž jsem šel, osvědčuje mi, pravě, že vězení a soužení mne očekávají.
Skutky apoštolské 20. - 24. Však já nic na to nedbám, aniž jest mi tak drahá duše má, jen abych běh svůj s radostí vykonal a přisluhování, kteréž jsem přijal od Pána Ježíše, k osvědčování evangelium milosti Boží.
Skutky apoštolské 20. - 25. A aj, já nyní vím, že již více neuzříte tváři mé vy všickni, mezi kterýmiž jsem chodil, káže o království Božím.
Skutky apoštolské 20. - 26. Protož osvědčujiť vám dnešní den, žeť jsem čist od krve všech.
Skutky apoštolské 20. - 27. Nebť jsem neobmeškal zvěstovati vám všeliké rady Boží.
Skutky apoštolské 20. - 28. Buďtež tedy sebe pilni i všeho stáda, v němžto Duch svatý ustanovil vás biskupy, abyste pásli církev Boží, kteréž sobě dobyl svou vlastní krví.
Skutky apoštolské 20. - 29. Nebo já to jistotně vím, že po mém odjití vejdou mezi vás vlci hltaví, kteříž nebudou odpouštěti stádu.
Skutky apoštolské 20. - 30. A z vás samých povstanou muži, jenž budou mluviti převrácené věci, aby obrátili učedlníky po sobě.
Skutky apoštolské 20. - 31. Protož bděte, v paměti majíce, že jsem po tři léta nepřestával dnem i nocí s pláčem napomínati jednoho každého z vás.
Skutky apoštolské 20. - 32. A již nyní, bratří, poroučím vás Bohu a slovu milosti jeho, kterýžto mocen jest vzdělati vás, a dáti vám dědictví mezi všemi posvěcenými.
Skutky apoštolské 20. - 33. Stříbra nebo zlata neb roucha nežádal jsem od žádného.
Skutky apoštolské 20. - 34. Nýbrž sami víte, že toho, čehož mi kdy potřebí bylo, i těm, kteříž jsou se mnou, dobývaly ruce tyto.
Skutky apoštolské 20. - 35. Vše ukázal jsem vám, že tak pracujíce, musíme snášeti mdlé, a pamatovati na slova Pána Ježíše; nebť on řekl: Blahoslaveněji jest dáti nežli bráti.
Skutky apoštolské 20. - 36. A to pověděv, klekna na kolena svá, modlil se s nimi se všemi.
Skutky apoštolské 20. - 37. I stal se pláč veliký ode všech, a padajíce na hrdlo Pavlovo, líbali jej,
Skutky apoštolské 20. - 38. Rmoutíce se nejvíce nad tím slovem, kteréž řekl, že by již více neměli tváři jeho viděti. I provodili jej až k lodí.
Skutky apoštolské 21. - 1. Když jsme se pak plavili, rozloučivše se s nimi, přímým během přijeli jsme do Koum, a druhý den do Ródu, a odtud do Patary.
Skutky apoštolské 21. - 2. I nalezše tu lodí, kteráž měla plouti do Fenicen, a vstoupivše na ni, plavili jsme se.
Skutky apoštolské 21. - 3. A když se nám počal ukazovati Cyprus, nechavše ho na levé straně, plavili jsme se do Syrie, a připlavili jsme se do Týru; nebo tu měli složiti náklad z lodí.
Skutky apoštolské 21. - 4. A nalezše tu učedlníky, pobyli jsme tam za sedm dní, kteřížto pravili Pavlovi skrze Ducha svatého, aby nechodil do Jeruzaléma.
Skutky apoštolské 21. - 5. A když jsme my vyplnili ty dni, vyšedše, brali jsme se pryč, a sprovodili nás všickni s ženami i s dětmi až za město. A poklekše na kolena na břehu, pomodlili jsme se.
Skutky apoštolské 21. - 6. A když jsme se vespolek rozžehnali, vstoupili jsme na lodí, a oni se vrátili domů.
Skutky apoštolské 21. - 7. My pak přeplavivše se od Týru, dostali jsme se až do Ptolemaidy, a pozdravivše tu bratří, pobyli jsme u nich jeden den.
Skutky apoštolské 21. - 8. A nazejtří vyšedše Pavel a my, jenž jsme s ním byli, přišli jsme do Cesaree, a všedše do domu Filipa evangelisty, (kterýž byl jeden z oněch sedmi,) pobyli jsme u něho.
Skutky apoštolské 21. - 9. A ten měl čtyři dcery panny, prorokyně.
Skutky apoštolské 21. - 10. A když jsme tu pobyli za drahně dní, přišel prorok nějaký z Judstva, jménem Agabus.
Skutky apoštolské 21. - 11. Ten když k nám přišel, vzal pás Pavlův, a svázav sobě ruce i nohy, řekl: Totoť praví Duch svatý: Muže toho, jehož jest pás tento, tak sváží Židé v Jeruzalémě a vydadí v ruce pohanům.
Skutky apoštolské 21. - 12. A jakž jsme to uslyšeli, prosili jsme ho i my i ti, kteříž byli v tom místě, aby nechodil do Jeruzaléma.
Skutky apoštolské 21. - 13. Tedy odpověděl Pavel: I co činíte, plačíce a trápíce srdce mé? Však já netoliko svázán býti, ale i umříti hotov jsem v Jeruzalémě pro jméno Pána Ježíše.
Skutky apoštolské 21. - 14. A když nechtěl povoliti, dali jsme tomu pokoj, řkouce: Staň se vůle Páně.
Skutky apoštolské 21. - 15. Po těch pak dnech připravivše se, brali jsme se do Jeruzaléma.
Skutky apoštolské 21. - 16. A šli s námi i učedlníci někteří z Cesaree, vedouce s sebou nějakého Mnázona z Cypru, starého učedlníka, u něhož bychom hospodu měli.
Skutky apoštolské 21. - 17. A když jsme přišli do Jeruzaléma, vděčně nás přijali bratří.
Skutky apoštolské 21. - 18. Druhého pak dne všel Pavel s námi k Jakubovi, a tu se byli všickni starší sešli.
Skutky apoštolské 21. - 19. Jichžto pozdraviv, vypravoval jim všecko, což Bůh skrze službu jeho činil mezi pohany.
Skutky apoštolské 21. - 20. A oni slyšavše to, velebili Pána, a řekli jemu: Vidíš, bratře, kterak jest mnoho tisíců Židů věřících, a ti všickni jsou horliví milovníci Zákona.
Skutky apoštolské 21. - 21. Ale o toběť mají zprávu, že bys ty vedl od Zákona Mojžíšova všecky ty Židy, kteříž jsou mezi pohany, pravě, že nemají obřezovati synů svých, ani zachovávati obyčejů Zákona.
Skutky apoštolské 21. - 22. Což tedy činiti? Musíť zajisté shromážděno býti všecko množství, neboť uslyší o tobě, že jsi přišel.
Skutky apoštolské 21. - 23. Učiniž tedy toto, cožť povíme: Mámeť tu čtyři muže, kteříž mají slib na sobě.
Skutky apoštolské 21. - 24. Ty přijma k sobě, posvěť se s nimi, i náklad učiň s nimi, aby oholili hlavy své. A takť zvědí všickni, že to, což slyšeli o tobě, nic není, ale že i sám ty chodíš, ostříhaje Zákona.
Skutky apoštolské 21. - 25. Z strany pak těch, kteříž z pohanů uvěřili, my jsme psali, usoudivše, aby tohoto ničeho nešetřili, toliko aby se varovali modlám obětovaného, a krve, a udáveného, a smilstva.
Skutky apoštolské 21. - 26. Tedy Pavel, přijav k sobě ty muže, na druhý den posvětiv se s nimi, všel do chrámu, a vypravoval o vyplnění dní toho posvěcení, až i obětována jest obět za jednoho každého z nich.
Skutky apoštolské 21. - 27. A když se vyplniti mělo dní sedm, Židé někteří z Azie, uzřevše jej v chrámě, zbouřili všecken lid a vztáhli naň ruce,
Skutky apoštolské 21. - 28. Křičíce: Muži Izraelští, pomozte! Totoť jest ten člověk, kterýž proti lidu i Zákonu i místu tomuto všecky všudy učí, a k tomu i pohany uvedl do chrámu, a poskvrnil svatého tohoto místa.
Skutky apoštolské 21. - 29. Nebo byli viděli prve Trofima Efezského s ním v městě, kteréhož domnívali se, že by Pavel do chrámu uvedl.
Skutky apoštolské 21. - 30. Takž se zbouřilo všecko město, a sběhli se lidé, a uchopivše Pavla, táhli jej ven z chrámu. A hned zavříny jsou dveře.
Skutky apoštolské 21. - 31. A když jej chtěli zamordovati, povědíno hejtmanu vojska, že se bouří všecken Jeruzalém.
Skutky apoštolské 21. - 32. Kterýžto hned pojav s sebou žoldnéře a setníky, přiběhl na ně. A oni uzřevše hejtmana a žoldnéře, přestali bíti Pavla.
Skutky apoštolské 21. - 33. Tedy přistoupiv hejtman, dosáhl ho, a rozkázal jej svázati dvěma řetězy, a ptal se, kdo jest a co učinil.
Skutky apoštolské 21. - 34. V zástupu pak jedni tak, jiní jinak křičeli. A nemoha nic jistého zvěděti pro hluk, rozkázal jej vésti do vojska.
Skutky apoštolské 21. - 35. A když přišel k stupňům, nahodilo se, že nesen byl od žoldnéřů pro násilé lidu.
Skutky apoštolské 21. - 36. Nebo šlo za ním množství lidu, křičíce: Zahlaď jej!
Skutky apoštolské 21. - 37. A když měl již uveden býti do vojska Pavel, řekl hejtmanu: Mohu-li co promluviti k tobě? Kterýž řekl: Umíš Řecky?
Skutky apoštolské 21. - 38. Nejsi-liž ty ten Egyptský, kterýž jsi před těmito dny byl bouřku učinil, a vyvedls na poušť čtyři tisíce lotrů?
Skutky apoštolské 21. - 39. I řekl Pavel: Jáť jsem člověk Žid Tarsenský, neposledního města Cilické země obyvatel; protož prosím tebe, dopusť mi promluviti k lidu.
Skutky apoštolské 21. - 40. A když mu on dopustil, Pavel stoje na stupních, pokynul rukou na lid. A když se veliké mlčení stalo, mluvil k nim Židovsky, řka:
Skutky apoštolské 22. - 1. Muži bratří a otcové, poslechněte této mé omluvy, kterouž vám nyní předložím.
Skutky apoštolské 22. - 2. (Uslyševše pak, že by k nim mluvil Židovským jazykem, tím raději mlčeli.) I řekl:
Skutky apoštolské 22. - 3. Já zajisté jsem muž Žid, narozený v Tarsu městě Cilickém, ale vychován jsem v tomto městě u noh Gamalielových, vyučený s pilností podle Zákona otcovského, horlivý milovník Boha, jakož i vy všickni podnes jste.
Skutky apoštolské 22. - 4. Kterýž jsem se této cestě protivil až k smrti, svazuje a dávaje do žaláře i muže i ženy,
Skutky apoštolské 22. - 5. Jakož i nejvyšší kněz svědek mi toho jest, i všickni starší. Od nichž i listy k bratřím vzav, šel jsem do Damašku, abych i ty, kteříž tam byli, svázané přivedl do Jeruzaléma, aby byli trápeni.
Skutky apoštolské 22. - 6. I stalo se, když jsem se bral cestou a přibližoval k Damašku, okolo poledne, že pojednou rychle s nebe obklíčilo mne světlo veliké.
Skutky apoštolské 22. - 7. I padl jsem na zem, a slyšel jsem hlas, an mi dí: Saule, Saule, proč mi se protivíš?
Skutky apoštolské 22. - 8. A já odpověděl jsem: Kdo jsi, Pane? I řekl ke mně: Jáť jsem Ježíš Nazaretský, kterémuž ty se protivíš.
Skutky apoštolské 22. - 9. Ti pak, kteříž se mnou byli, světlo zajisté viděli a přestrašeni jsou, ale hlasu toho, kterýž se mnou mluvil, neslyšeli.
Skutky apoštolské 22. - 10. I řekl jsem: Pane, což mám činiti? A Pán řekl ke mně: Vstana, jdiž do Damašku, a tuť tobě bude povědíno všecko, což jest uloženo, abys ty činil.
Skutky apoštolské 22. - 11. A že jsem byl oslnul pro jasnost světla toho, za ruce jsa veden od těch, kteříž se mnou byli, přišel jsem do Damašku.
Skutky apoštolské 22. - 12. Ananiáš pak nějaký, muž pobožný podle zákona, svědectví maje ode všech přebývajících v Damašku Židů,
Skutky apoštolské 22. - 13. Přišel ke mně, a stoje, řekl mi: Saule, bratře, prohlédni. A já hned v tu hodinu pohleděl jsem na něj.
Skutky apoštolské 22. - 14. I řekl mi: Bůh otců našich vyvolil tě, abys poznal vůli jeho, a uzřel Spravedlivého tohoto, a abys slyšel hlas z úst jeho.
Skutky apoštolské 22. - 15. Nebo svědkem jemu budeš u všech lidí těch věcí, kteréž jsi viděl a slyšel.
Skutky apoštolské 22. - 16. A protož nyní co prodléváš? Vstana, pokřti se, a obmej hříchy své, vzývaje jméno Páně.
Skutky apoštolské 22. - 17. Stalo se pak, když jsem se navrátil do Jeruzaléma a modlil jsem se v chrámě, že jsem byl u vytržení mysli.
Skutky apoštolské 22. - 18. I viděl jsem jej, an dí ke mně: Pospěš a vyjdi rychle z Jeruzaléma, neboť nepřijmou svědectví tvého o mně.
Skutky apoštolské 22. - 19. A já řekl jsem: Pane, oniť vědí, že jsem já do žaláře dával a bil jsem v školách ty, kteříž věřili v tebe.
Skutky apoštolské 22. - 20. A když vylévali krev Štěpána, svědka tvého, já také jsem tu stál, a přivolil jsem k usmrcení jeho, a ostříhal jsem roucha těch, kteříž jej mordovali.
Skutky apoštolské 22. - 21. A Pán řekl ke mně: Jdi, neboť já ku pohanům daleko pošli tebe.
Skutky apoštolské 22. - 22. I poslouchali ho až do toho slova. A tu hned pozdvihli hlasu svého, řkouce: Zahlaď z země takového, neboť nesluší jemu živu býti.
Skutky apoštolské 22. - 23. A když oni křičeli, a metali s sebe roucha, a prachem házeli v povětří,
Skutky apoštolské 22. - 24. Rozkázal jej hejtman uvésti do vojska, a kázal jej biči mrskati, aby zvěděl, pro kterou příčinu na něj tak křičí.
Skutky apoštolské 22. - 25. A když jej svázali řemením, řekl Pavel setníkovi, jenž tu stál: Sluší-liž vám člověka Římana a neodsouzeného mrskati?
Skutky apoštolské 22. - 26. To uslyšav setník, přistoupě k hejtmanu, pověděl jemu, řka: Viz, co chceš činiti; nebo člověk tento jest Říman.
Skutky apoštolské 22. - 27. A přistoupiv hejtman, řekl mu: Pověz mi, jsi-li ty Říman? A on řekl: A já jsem.
Skutky apoštolské 22. - 28. I odpověděl hejtman: Já jsem za veliké peníze toho měšťanství dosáhl. Pavel pak řekl: Ale já jsem se i narodil Říman.
Skutky apoštolské 22. - 29. Tedy ihned odstoupili od něho ti, kteříž jej měli trápiti. Ano i hejtman bál se, když zvěděl, že jest Říman, a že jej byl kázal svázati.
Skutky apoštolské 22. - 30. Nazejtří pak, chtěje zvěděti jistotu, z čeho by jej vinili Židé, propustil jej z pout, a rozkázal, aby se sešli přední kněží i všecka rada jejich. I vyvedl Pavla, a postavil ho před nimi.
Skutky apoštolské 23. - 1. Tedy Pavel, pohleděv pilně na to shromáždění, řekl: Muži bratří, já všelijak s dobrým svědomím sloužil jsem Bohu až do dnešního dne.
Skutky apoštolské 23. - 2. Tedy nejvyšší kněz Ananiáš kázal těm, kteříž tu stáli, aby jej bili v ústa.
Skutky apoštolské 23. - 3. Pavel pak řekl jemu: Budeť tebe bíti Bůh, stěno zbílená. A ty sedíš, soudě mne vedle Zákona, a proti Zákonu velíš mne bíti.
Skutky apoštolské 23. - 4. A někteří stojíce tu řekli: Nejvyššímu knězi Božímu zlořečíš?
Skutky apoštolské 23. - 5. I řekl Pavel: Nevědělť jsem, bratří, byť nejvyšším knězem byl; psánoť jest zajisté: Knížeti lidu svého nebudeš zlořečiti.
Skutky apoštolské 23. - 6. A věda Pavel, že tu byla jedna strana saduceů a druhá farizeů, zvolal v radě: Muži bratří, já jsem farizeus, syn farizeův; pro naději a z mrtvých vstání já tuto k soudu stojím.
Skutky apoštolské 23. - 7. A když on to promluvil, stal se rozbroj mezi farizei a saducei, a rozdvojilo se množství.
Skutky apoštolské 23. - 8. Nebo saduceové tak praví, že není vzkříšení, ani anděla, ani ducha, ale farizeové obé to vyznávají.
Skutky apoštolské 23. - 9. I stal se křik veliký. A povstavše učitelé strany farizejské, zastávali ho, řkouce: Nic jsme zlého nenalezli na tomto člověku; protož buď že mluvil jemu duch neb anděl, nebojujme s Bohem.
Skutky apoštolské 23. - 10. A když veliký rozbroj vznikl, obávaje se hejtman, aby Pavel nebyl od nich roztrhán, rozkázal žoldnéřům sjíti dolů a vychvátiti ho z prostředku jejich a vésti do vojska.
Skutky apoštolské 23. - 11. V druhou pak noc ukázav se jemu Pán, řekl: Budiž stálý, Pavle; nebo jakož jsi svědčil o mně v Jeruzalémě, tak musíš svědčiti i v Římě.
Skutky apoštolské 23. - 12. A když byl den, sšedše se někteří z Židů, zapřisáhli se s klatbou, řkouce, že nebudou jísti ani píti, až zabijí Pavla.
Skutky apoštolské 23. - 13. A bylo jich více než čtyřidceti, kteříž se byli tak spikli.
Skutky apoštolské 23. - 14. Kteřížto přistoupivše k předním kněžím a k starším, řekli: Prokletím prokleli jsme se, že neokusíme ničehož, dokudž nezabijeme Pavla.
Skutky apoštolské 23. - 15. Protož vy nyní dejte věděti hejtmanu, z jednostejného vší rady svolení, aby jej zítra k vám přivedl, jako byste něco jistšího chtěli zvěděti o jeho věcech; my pak, prve nežliť se k vám přiblíží, hotovi jsme jej zabíti.
Skutky apoštolské 23. - 16. Slyšev pak o těch úkladech, syn sestry Pavlovy odšel, a všel do vojska a pověděl Pavlovi.
Skutky apoštolské 23. - 17. Tedy zavolav Pavel k sobě jednoho z setníků, řekl: Doveď mládence tohoto k hejtmanu; neboť má jemu něco povědíti.
Skutky apoštolské 23. - 18. A on pojav jej, vedl k hejtmanu a řekl jemu: Vězeň Pavel zavolav mne, prosil, abych tohoto mládence přivedl k tobě, že by měl něco mluvit s tebou.
Skutky apoštolské 23. - 19. I vzav jej hejtman za ruku jeho, a odstoupiv s ním soukromí, otázal se ho: Co jest to, ješto mi máš oznámiti?
Skutky apoštolské 23. - 20. Tedy on řekl: Že jsou Židé uložili prositi tebe, abys k nim zítra do rady uvedl Pavla, jako by něco jistšího chtěli vyzvěděti o něm.
Skutky apoštolské 23. - 21. Ale ty nepovoluj jim; neboť úklady činí jemu více než čtyřidceti mužů z nich, kteříž se zapřisáhli s klatbou, že nebudou ani jísti, ani píti, až jej zabijí. A jižť jsou hotovi, čekajíce na odpověd od tebe.
Skutky apoštolské 23. - 22. Tedy hejtman propustil toho mládence, přikázav: Abys žádnému nepravil, žes mi to oznámil.
Skutky apoštolské 23. - 23. A zavolav dvou setníků, řekl jim: Připravte žoldnéřů dvě stě, aby šli až do Cesaree, a jezdců sedmdesáte, a drabantů dvě stě k třetí hodině na noc.
Skutky apoštolské 23. - 24. I hovada přiveďte, aby vsadíce na ně Pavla, ve zdraví jej dovedli k Felixovi vladaři;
Skutky apoštolské 23. - 25. Napsav jemu také i list v tento rozum:
Skutky apoštolské 23. - 26. Klaudius Lyziáš výbornému vladaři Felixovi vzkazuje pozdravení.
Skutky apoštolské 23. - 27. Muže tohoto javše Židé, hned zamordovati měli. Kteréhožto já, přispěv s houfem žoldnéřů, vydřel jsem, zvěděv, že jest Říman.
Skutky apoštolské 23. - 28. A chtěje zvěděti, z čeho by jej vinili, uvedl jsem ho do rady jejich.
Skutky apoštolské 23. - 29. I shledal jsem, že na něj žalují o nějaké otázky Zákona jejich a že nemá žádné viny, pro kterouž by byl hoden smrti neb vězení.
Skutky apoštolské 23. - 30. A když mi povědíno o úkladech, kteréž jsou o něm skládali Židé, ihned jsem jej poslal k tobě, přikázav také i žalobníkům jeho, aby, což mají proti němu, oznámili před tebou. Měj se dobře.
Skutky apoštolské 23. - 31. Tedy žoldnéři, jakž jim poručeno bylo, pojavše Pavla, přivedli jej v noci do Antipatridy.
Skutky apoštolské 23. - 32. A nazejtří, nechavše jízdných, aby s ním jeli, vrátili se do vojska.
Skutky apoštolské 23. - 33. Oni pak přijevše do Cesaree, dali list vladaři, a Pavla také postavili před ním.
Skutky apoštolské 23. - 34. A přečta list vladař, i otázal se ho, z které by krajiny byl. A zvěděv, že jest z Cilicie,
Skutky apoštolské 23. - 35. Řekl: Budu tě slyšeti, když tvoji žalobníci také přijdou. I rozkázal ho ostříhati v domě Herodesově.
Skutky apoštolské 24. - 1. Po pěti pak dnech sstoupil nejvyšší kněz Ananiáš s staršími a s nějakým Tertullem řečníkem; kteřížto postavili se před vladařem proti Pavlovi.
Skutky apoštolské 24. - 2. A když povolán byl, počal naň žalovati Tertullus, řka:
Skutky apoštolské 24. - 3. Kterak mnohý pokoj způsoben jest nám skrze tebe a mnohé věci v tomto národu výborně se dějí skrze tvou opatrnost, to my i všelijak i všudy se vším děkováním vyznáváme, výborný Felix.
Skutky apoštolské 24. - 4. Ale abych tě déle nezaměstnával, prosím, vyslyšiž nás maličko podle obyčeje přívětivosti své.
Skutky apoštolské 24. - 5. Nalezli jsme zajisté člověka tohoto nešlechetného, a vzbuzujícího různice mezi všemi Židy po všem světě, a vůdci té sekty nazaretské;
Skutky apoštolské 24. - 6. Jenž také i o to se pokoušel, aby chrámu poskvrnil; a kteréhožto javše, vedle Zákona našeho chtěli jsme souditi.
Skutky apoštolské 24. - 7. Ale přišed k tomu hejtman Lyziáš s mocí velikou, vzal ho z rukou našich,
Skutky apoštolské 24. - 8. Rozkázav, aby žalobníci jeho šli k tobě. Od něhožto ty sám budeš moci, vyptaje se, zvěděti o všem o tom, z čeho my jej viníme.
Skutky apoštolské 24. - 9. A k tomu se přimluvili i Židé, pravíce, že to tak jest.
Skutky apoštolské 24. - 10. Tedy Pavel odpověděl, když mu návěští dal vladař, aby mluvil: Od mnohých let věda tebe býti soudcím národu tomuto představeným, s lepší myslí k tomu, což se mne dotýče, odpovídati budu,
Skutky apoštolské 24. - 11. Poněvadž ty můžeš to věděti, že není tomu dní více než dvanácte, jakž jsem přišel do Jeruzaléma, abych se modlil.
Skutky apoštolské 24. - 12. A aniž jsou mne nalezli v chrámě s někým se hádajícího, aneb činícího roty v zástupu, ani v školách, ani v městě,
Skutky apoštolské 24. - 13. Aniž toho prokázati mohou, což na mne žalují.
Skutky apoštolské 24. - 14. Ale totoť já před tebou vyznávám, že podle té cesty, kterouž oni nazývají kacířstvím, tak sloužím Bohu otců svých, věře všemu, cožkoli psáno jest v Zákoně a v Prorocích,
Skutky apoštolské 24. - 15. Maje naději v Bohu, že bude, jehož i oni čekají, vzkříšení z mrtvých, i spravedlivých i nespravedlivých.
Skutky apoštolské 24. - 16. A tak se chovati hledím, abych měl dobré svědomí bez úrazu před Bohem i před lidmi vždycky
Skutky apoštolské 24. - 17. Po mnohých pak letech přišel jsem, almužny nesa národu svému a oběti.
Skutky apoštolské 24. - 18. Při čemž mne nalezli v chrámě očištěného, ne s zástupem, ani s bouřkou, někteří Židé z Azie,
Skutky apoštolské 24. - 19. Kteříž by měli tuto také před tebou státi a žalovati, měli-li by co proti mně.
Skutky apoštolské 24. - 20. Anebo nechať tito sami povědí, nalezli-li jsou na mně jakou nepravost, když jsem stál v radě,
Skutky apoštolské 24. - 21. Leč to jedno promluvení, že jsem zavolal, stoje mezi nimi: Pro vzkříšení z mrtvých já k soudu potažen jsem dnes od vás.
Skutky apoštolské 24. - 22. A vyslyšav to Felix, odložil jim, až by o té cestě něco místnějšího vyzvěděl, řka: Až hejtman Lyziáš sem přijede, posoudím té pře vaší.
Skutky apoštolské 24. - 23. I poručil setníkovi, aby Pavla ostříhal a polehčil mu vězení a nebránil žádnému z přátel jeho posluhovati jemu anebo navštěvovati ho.
Skutky apoštolské 24. - 24. Po několika pak dnech přišed Felix s Druzillou, manželkou svou, kteráž byla Židovka, zavolal Pavla, a slyšel od něho o víře v Krista.
Skutky apoštolské 24. - 25. A když on vypravoval o spravedlnosti a o zdrželivosti a o budoucím soudu, ulekl se Felix, a odpověděl: Nyní odejdi, a v čas příhodný zavolám tě.
Skutky apoštolské 24. - 26. Nadál se pak, že jemu Pavel dá nějaké peníze, aby jej propustil, pročež i tím častěji, povolávaje ho, mluvíval s ním.
Skutky apoštolské 24. - 27. Po dvou pak letech měl po sobě náměstka Felix, Festa Porcia, a chtěje se zalíbiti Židům Felix, nechal Pavla v vězení.
Skutky apoštolské 25. - 1. Tedy Festus vladařství ujav, po třech dnech přijel z Cesaree do Jeruzaléma.
Skutky apoštolské 25. - 2. I oznámili jemu nejvyšší kněz a přednější z Židů o Pavlovi, a prosili ho,
Skutky apoštolské 25. - 3. Žádajíce té milosti proti němu, aby jej kázal přivésti do Jeruzaléma, zálohy učinivše jemu, aby zabit byl na cestě.
Skutky apoštolské 25. - 4. A Festus odpověděl, že má Pavel ostříhán býti v Cesaree, a on sám že tudíž tam přijede.
Skutky apoštolské 25. - 5. Protož (řekl), kteříž z vás mohou, nechť tam také se vypraví spolu se mnou, a jest-li jaká vina na tom muži, nechať naň žalují.
Skutky apoštolské 25. - 6. A pobyv mezi nimi nic více než deset dní, jel do Cesaree. A druhého dne posadiv se na soudné stolici, kázal Pavla přivésti.
Skutky apoštolské 25. - 7. Kterýžto když byl přiveden, obstoupili jej ti, jenž byli přišli z Jeruzaléma, Židé, mnohé a těžké žaloby proti Pavlovi vedouce, kterýchž nemohli dovésti,
Skutky apoštolské 25. - 8. Nebo Pavel při všem mírnou zprávu dával, že ani proti Zákonu Židovskému, ani proti chrámu, ani proti císaři nic neprovinil.
Skutky apoštolské 25. - 9. Ale Festus, chtěje se Židům zalíbiti, odpověděv, řekl Pavlovi: Chceš-li jíti do Jeruzaléma a tam o to souzen býti přede mnou?
Skutky apoštolské 25. - 10. I řekl Pavel: Před stolicí císařovou chci státi a tam souzen býti. Židům jsem nic neublížil, jakož i ty dobře to víš.
Skutky apoštolské 25. - 11. Nebo jestližeť jim v čem ubližuji, aneb něco smrti hodného jsem spáchal, neodpírámť umříti; a pakliť nic toho při mně není, z čehož mne oni viní, žádnýť mne jim nemůže dáti. K císaři se odvolávám.
Skutky apoštolské 25. - 12. Tedy Festus promluviv s radou, odpověděl: K císařis se odvolal? K císaři půjdeš.
Skutky apoštolské 25. - 13. A po několika dnech král Agrippa a Bernice přijeli do Cesaree, aby pozdravili Festa.
Skutky apoštolské 25. - 14. A když tu za mnoho dní pobyli, oznámil Festus králi o Pavlově při, řka: Muž jeden ostaven jest od Felixa v vězení,
Skutky apoštolské 25. - 15. O kterémž, když jsem byl v Jeruzalémě, oznámili mi přední kněží a starší Židovští, žádajíce na něj ortele.
Skutky apoštolské 25. - 16. Kterýmž jsem odpověděl, že není obyčej Římanům vydati člověka na smrt, prve nežli by ten, na kohož se žaloba děje, přítomné měl žalobníky a volnost k odpovídání na to, z čehož by byl obviňován.
Skutky apoštolské 25. - 17. A protož když se byli sem sešli, hned beze všeho meškání, druhý den posadiv se na soudné stolici, rozkázal jsem přivésti toho muže.
Skutky apoštolské 25. - 18. Jehožto žalobníci tu stojíce, z ničeho takového nevinili ho, čehož jsem já se domníval.
Skutky apoštolské 25. - 19. Ale o nějaké otázky při tom svém náboženství měli s ním nesnáz, a o jakémsi Ježíšovi mrtvém, o kterémž jistil Pavel, že jest živ.
Skutky apoštolské 25. - 20. Já pak maje tu při v pochybnosti, řekl jsem jemu, chtěl-li by jíti do Jeruzaléma, a tam o ty věci souzen býti.
Skutky apoštolské 25. - 21. A když se on odvolal, aby byl chován k soudu Augustovu, kázal jsem ho hlídati, až bych jej poslal k císaři.
Skutky apoštolské 25. - 22. Tedy Agrippa řekl k Festovi: Chtělť bych i já rád člověka toho slyšeti. A on řekl: Zítra ho uslyšíš.
Skutky apoštolské 25. - 23. Nazejtří pak, když přišel Agrippa a Bernice s velikou slavou, a vešli na síň s hejtmany a s lidmi nejznamenitějšími města toho, k rozkázání Festovu přiveden jest Pavel.
Skutky apoštolské 25. - 24. I řekl Festus: Králi Agrippo a všickni, kteříž jste tuto s námi, vidíte tohoto, za nějžto všecko množství Židů prosili mne, i v Jeruzalémě i zde, křičíce, že takový nemá více živ býti.
Skutky apoštolské 25. - 25. Já pak shledav to, že nic hodného smrti neučinil, však když se sám k Augustovi odvolal, umínil jsem jej tam poslati.
Skutky apoštolské 25. - 26. O němž, co bych jistého napsal pánu svému, nevím. Protož jsem jej teď přivedl před vás, a zvláště před tebe, králi Agrippo, abych vyptaje se, věděl, co psáti.
Skutky apoštolské 25. - 27. Nebo zdá mi se to neslušné býti poslati vězně a pře jeho neoznámiti.
Skutky apoštolské 26. - 1. Potom Agrippa řekl Pavlovi: Dopouštíť se, abys sám za sebe promluvil. Tedy Pavel vztáh ruku, mluvil:
Skutky apoštolské 26. - 2. Na všecky ty věci, z kterýchž mne viní Židé, králi Agrippo, za šťastného se počítám, že dnes před tebou odpovídati mám,
Skutky apoštolské 26. - 3. A zvláště proto, poněvadž jsi ty povědom všech těch, kteříž u Židů jsou, obyčejů a otázek. Protož prosím tebe, vyslyšiž mne trpělivě.
Skutky apoštolské 26. - 4. O životu mém hned od mladosti mé, jaký byl od počátku v národu mém v Jeruzalémě, vědí všickni Židé,
Skutky apoštolské 26. - 5. Měvše mne prve zdávna v dobré známosti, (kdyby chtěli svědectví vydati,) kterak vedle nejjistší sekty v našem náboženství byl jsem živ farizeus.
Skutky apoštolské 26. - 6. A nyní pro naději toho zaslíbení, kteréž se stalo otcům našim od Boha, teď stojím, soudu jsa poddán,
Skutky apoštolské 26. - 7. K kterémužto zaslíbení dvanáctero pokolení naše, sloužíce Bohu ustavičně dnem i nocí, naději má, že přijde; pro kteroužto naději žalují na mne Židé, ó králi Agrippo.
Skutky apoštolské 26. - 8. A tak-liž se to od vás za nepodobné k víře soudí, že Bůh křísí mrtvé?
Skutky apoštolské 26. - 9. Ačť i mně se zdálo, že by mi náležité bylo, proti jménu Ježíše Nazaretského mnoho odporného činiti,
Skutky apoštolské 26. - 10. Jakož jsem i činil v Jeruzalémě, a mnohé z svatých já jsem do žalářů dával, vzav moc od předních kněží. A když měli mordováni býti, já jsem pomáhal ortele vynášeti.
Skutky apoštolské 26. - 11. A po všech školách často trápě je, přinucoval jsem, aby se rouhali; a náramně rozlítiv se na ně, protivil jsem se jim, až i do jiných měst na to jsem jezdil.
Skutky apoštolské 26. - 12. A v tom, když jsem šel do Damašku, s mocí a s poručením předních kněží,
Skutky apoštolské 26. - 13. O poledni na cestě, ó králi, uzřel jsem, ano světlo s nebe, jasnější nad blesk slunečný, obklíčilo mne, i ty, kteříž se mnou šli.
Skutky apoštolské 26. - 14. A když jsme my všickni na zem padli, slyšel jsem hlas mluvící ke mně a řkoucí Židovským jazykem: Saule, Saule, proč mi se protivíš? Tvrdoť jest tobě proti ostnům se zpěčovati.
Skutky apoštolské 26. - 15. A já řekl: I kdo jsi, Pane? A on řekl: Já jsem Ježíš, kterémuž ty se protivíš.
Skutky apoštolské 26. - 16. Ale vstaň a stůj na nohách svých; nebo protoť jsem se tobě ukázal, ať bych tebe učinil služebníkem a svědkem i těch věcí, kteréž jsi viděl, i těch, v kterýchžto ukazovati se budu tobě,
Skutky apoštolské 26. - 17. Vysvobozuje tebe z lidu tohoto, i z pohanů, k nimž tě nyní posílám,
Skutky apoštolské 26. - 18. Otvírati oči jejich, aby se obrátili od temností k světlu a z moci ďábelské k Bohu, aby tak hříchů odpuštění a díl s posvěcenými vzali skrze víru, kteráž jest ve mne.
Skutky apoštolské 26. - 19. A protož, ó králi Agrippo, nebyl jsem nevěřící nebeskému vidění.
Skutky apoštolské 26. - 20. Ale hned nejprv těm, kteříž jsou v Damašku a v Jeruzalémě, i po vší krajině Judské, potom i pohanům zvěstoval jsem evangelium, aby pokání činili a obrátili se k Bohu, skutky hodné pokání činíce.
Skutky apoštolské 26. - 21. A pro tu příčinu Židé javše mne v chrámě, pokoušeli se rukama svýma zamordovati.
Skutky apoštolské 26. - 22. Ale s pomocí Boží ještě až do dnešního dne stojím, vydávaje svědectví i malému i velikému, nic jiného nevypravuje, než to, což jsou Proroci a Mojžíš zvěstovali, že se mělo státi:
Skutky apoštolské 26. - 23. Totiž, že měl Kristus trpěti, a z mrtvých vstana první, zvěstovati světlo lidu tomuto i pohanům.
Skutky apoštolské 26. - 24. To když od sebe promluvil Pavel, Festus hlasem velikým řekl: Blázníš, Pavle. Mnohé tvé umění k bláznovství tebe přivodí.
Skutky apoštolské 26. - 25. On pak řekl: Nebláznímť, výborný Feste, ale slova pravdy a středmosti mluvím.
Skutky apoštolské 26. - 26. Víť zajisté o těch věcech král, před kterýmž směle a svobodně mluvím; nebo mám za to, žeť ho nic z těchto věcí tajno není, poněvadž se toto nedálo pokoutně.
Skutky apoštolské 26. - 27. Věříš-li, králi Agrippo, Prorokům? Vím, že věříš.
Skutky apoštolské 26. - 28. Tedy Agrippa řekl Pavlovi: Téměř bys mne k tomu naklonil, abych byl křesťanem.
Skutky apoštolské 26. - 29. A Pavel řekl: Žádalť bych od Boha, abyste i poněkud i z cela, netoliko ty, ale všickni, kteříž slyší mne dnes, byli takoví, jakýž já jsem, kromě okovů těchto.
Skutky apoštolské 26. - 30. A když to Pavel promluvil, vstal král, i vladař a Bernice, i ti, kteříž s nimi seděli.
Skutky apoštolské 26. - 31. A odšedše na stranu, mluvili spolu, řkouce: Nic hodného smrti neb vězení nečiní člověk tento.
Skutky apoštolské 26. - 32. Agrippa pak Festovi řekl: Mohl propuštěn býti člověk tento, kdyby se byl neodvolal k císaři.
Skutky apoštolské 27. - 1. A když bylo již usouzeno, abychom my se plavili do Vlach, poručen jest i Pavel i někteří jiní vězňové setníku, jménem Juliovi, kterýž byl nad houfem Augustovým.
Skutky apoštolské 27. - 2. Tedy všedše na lodí Adramyttenskou, abychom se plavili podle krajin Azie, pustili jsme se na moře. A byl s námi Aristarchus Macedonský z Tessaloniky.
Skutky apoštolské 27. - 3. Druhý pak den připlavili jsme se k Sidonu. A tu Julius přívětivě se maje ku Pavlovi, dopustil mu, aby jda k přátelům, u nich měl pohodlí.
Skutky apoštolské 27. - 4. A berouce se odtud, plavili jsme se podle Cypru, protože byl vítr odporný nám.
Skutky apoštolské 27. - 5. A tak přeplavivše se přes moře Cilické a Pamfylické, přišli jsme do města Myry, kteréž jest v krajině, jenž slove Lycia.
Skutky apoštolské 27. - 6. A tu našed setník bárku Alexandrinskou, kteráž měla plouti do Vlach, uvedl nás na ni.
Skutky apoštolské 27. - 7. A když jsme za mnoho dní znenáhla se plavili a sotva připlouli proti Gnidum, a vítr nám bránil přiblížiti se k zemi, i podjeli jsme Krétu podle Salmóny.
Skutky apoštolské 27. - 8. A sotva ji pomíjeti mohše, přijeli jsme na jedno místo, kteréž slove Pěkný břeh, od kteréhožto nedaleko bylo město Lasea.
Skutky apoštolské 27. - 9. Když pak drahný čas přešel, a již bylo nebezpečné plavení, (neb již byl i půst pominul,) napomínal jich Pavel,
Skutky apoštolské 27. - 10. Řka k nim: Muži, vidím, že s velikým ublížením a s mnohou škodou netoliko nákladu a lodí, ale i životů našich toto plavení bude.
Skutky apoštolské 27. - 11. Ale setník více věřil správci lodí a marináři, nežli tomu, co Pavel pravil.
Skutky apoštolské 27. - 12. A když nebylo tu příhodného přístavu, kdež by pobyli přes zimu, mnozí tak radili, aby se předce pustili odtud, zda by jak mohli, přijedouce do Fenicen, přes zimu tu pobýti na břehu Kréty, kterýž leží k větru nešpornímu a k větru více než západnímu.
Skutky apoštolské 27. - 13. A když počal vítr víti od poledne, majíce za to, že se budou umíněnou cestou držeti, i nahodilo se jim, že jeli blízko Kréty.
Skutky apoštolské 27. - 14. Po neveliké pak chvíli zdvihl se proti nim vítr bouřlivý půlnoční, kterýž slove Euroklydon.
Skutky apoštolské 27. - 15. A když lodí zachvácena byla a nemohla odolati proti větru, pustivše ji po větru, tak jsme se vezli.
Skutky apoštolské 27. - 16. A přiběhše pod jeden ostrov neveliký, kterýž slove Klauda, sotva jsme mohli obdržeti člun u bárky.
Skutky apoštolské 27. - 17. Kterýžto zdvihše, pomoci užívali, podpásavše bárku; a bojíce se, aby neuhodili na místo nebezpečné, spustivše člun, tak se plavili.
Skutky apoštolské 27. - 18. A když bouře vichrová námi velmi zmítala, na druhý den, což bylo v lodí nákladů, metali ven.
Skutky apoštolské 27. - 19. A třetí den i to nádobí bárce potřebné svýma rukama vyházeli jsme.
Skutky apoštolské 27. - 20. A když ani slunce se neukázalo ani hvězdy za mnoho dní, a bouře vždy větší nastávala, již byla všecka naděje o vysvobození našem odjata.
Skutky apoštolské 27. - 21. A když jsme již byli hladem velmi ztrápeni, tedy stoje Pavel uprostřed nich, řekl: Měli jste zajisté, ó muži, uposlechnouce mne, nehýbati se od Kréty, a tak uvarovati se nebezpečenství tohoto a škody
Skutky apoštolské 27. - 22. A i nyní vás napomínám, abyste dobré mysli byli; neboť nezahyne žádný z vás, kromě bárky samé.
Skutky apoštolské 27. - 23. Nebo této noci ukázal mi se anděl Boha toho, jehož já jsem a kterémuž sloužím,
Skutky apoštolské 27. - 24. Řka: Neboj se, Pavle, před císařem máš státi, a aj, dalť jest tobě Bůh všecky, kteříž se plaví s tebou.
Skutky apoštolské 27. - 25. Protož buďte dobré mysli, muži; neboť já věřím Bohu, žeť se tak stane, jakž jest mi mluveno.
Skutky apoštolské 27. - 26. Mámeť se pak dostati na nějaký ostrov.
Skutky apoštolské 27. - 27. A když již byla čtrnáctá noc, a my se plavili po moři Adriatickém, okolo půlnoci, domnívali se plavci, že by se jim okazovala krajina nějaká.
Skutky apoštolské 27. - 28. Kteřížto spustivše do vody olovnici, nalezli hlubokost dvadcíti loktů; a odjevše odtud maličko, opět spustivše olovnici, nalezli hlubokost patnácti loktů.
Skutky apoštolské 27. - 29. A bojíce se, aby na místa skalnatá neuhodili, spustivše z bárky čtyři kotve, žádali, aby den byl.
Skutky apoštolské 27. - 30. Chtěli pak marináři utéci z bárky, pustivše člun do moře, pod zámyslem, jako by chtěli od předku lodí kotve roztahovati,
Skutky apoštolské 27. - 31. I řekl Pavel setníkovi a žoldnéřům: Nezůstanou-li tito na lodí, vy nebudete moci zachováni býti.
Skutky apoštolské 27. - 32. Tedy žoldnéři utínali provazy u člunu, a pustili jej, aby pryč plynul.
Skutky apoštolské 27. - 33. A když již dnělo, napomínal Pavel všech, aby pojedli, řka: Již jest tomu dnes čtrnáctý den, jakž očekávajíce, trváte lační, nic nejedouce.
Skutky apoštolské 27. - 34. Protož prosím vás, abyste pojedli pro zachování vašeho zdraví; neb žádného z vás vlas s hlavy nespadne.
Skutky apoštolské 27. - 35. A to pověděv, vezma chléb, díky vzdával Bohu přede všemi, a rozlomiv, počal jísti.
Skutky apoštolské 27. - 36. A tak potěšeni byvše všickni, pojedli i oni.
Skutky apoštolské 27. - 37. Bylo pak nás všech osob na lodí dvě stě sedmdesáte a šest.
Skutky apoštolské 27. - 38. A nasyceni jsouce pokrmem, oblehčovali bárku, vysýpajíce pšenici do moře.
Skutky apoštolské 27. - 39. A když byl den, nemohli země viděti, než okřídlí nějaké znamenali, ano má břeh, k němuž myslili, kdyby jak mohli přistáti s lodí.
Skutky apoštolské 27. - 40. A vytáhše kotvy, pustili se po moři, rozpustivše také provazy pravidl; a zdvihše plachtu k větru, táhli se k břehu.
Skutky apoštolské 27. - 41. Ale když trefili na to místo, kdež se dvoje moře schází, tu se zastavila lodí. A přední konec lodí uváznutý stál, nehýbaje se, zadní pak konec lámal se násilím vln.
Skutky apoštolské 27. - 42. Tedy žoldnéři radili setníkovi, aby vězně zmordovali, aby jim některý vyplyna, neutekl.
Skutky apoštolské 27. - 43. Ale setník chtěje zachovati Pavla, nedal toho učiniti. I rozkázal těm, kteříž mohli plynouti, aby se pustili nejprv do moře a vyplynuli na zem,
Skutky apoštolské 27. - 44. Jiní pak aby na dskách plynuli a někteří na těch kusích lodí. I takž se stalo, že všickni zdraví vyšli na zemi.
Skutky apoštolské 28. - 1. A tak zachováni jsouce, teprv poznali, že ostrov ten sloul Melita.
Skutky apoštolské 28. - 2. Lidé pak toho ostrova velikou přívětivost k nám ukázali. Nebo zapálivše hranici drev, přijali nás všecky, pro déšť, kterýž v tu chvíli byl, a pro zimu.
Skutky apoštolské 28. - 3. A když Pavel sebral drahně roždí a kladl na oheň, ještěrka, utíkajíc před horkem, připjala se k ruce jeho.
Skutky apoštolské 28. - 4. A když uzřeli lidé toho ostrovu, ano ještěrka visí u ruky jeho, řekli jedni k druhým: Jistě člověk tento jest vražedlník; neb ač z moře vyšel, však pomsta Boží nedá jemu živu býti.
Skutky apoštolské 28. - 5. Ale on střásl tu ještěrku do ohně, a nic se jemu zlého nestalo.
Skutky apoštolské 28. - 6. Oni pak očekávali, že oteče, aneb padna, pojednou umře. A když toho dlouho čekali a viděli, že se mu nic zlého nestalo, změnivše myšlení své, pravili, že jest on bůh.
Skutky apoštolské 28. - 7. Na těch pak místech měl popluží kníže toho ostrova, jménem Publius, kterýžto přijav nás k sobě, za tři dni přátelsky u sebe v hospodě choval.
Skutky apoštolské 28. - 8. I přihodilo se, že otec toho Publia ležel, maje zimnici a červenou nemoc. K němuž všed Pavel, a pomodliv se, vzložil na něj ruce a uzdravil jej.
Skutky apoštolské 28. - 9. A když se to stalo, tedy i jiní, kteříž na ostrově tom nemocní byli, přistupovali, a byli uzdravováni.
Skutky apoštolské 28. - 10. Ctili nás pak velice, a když jsme se měli pryč plaviti, nakladli nám na lodí toho, čehož potřebí bylo.
Skutky apoštolské 28. - 11. A po třech měsících plavili jsme se na bárce Alexandrinské, kteráž tu byla na tom ostrově přes zimu, majici za erb Kastora a Polluxa.
Skutky apoštolské 28. - 12. A když jsme přijeli do Syrakusis, zůstali jsme tu za tři dni.
Skutky apoštolské 28. - 13. A odtud okolo plavíce se, přišli jsme do Regium; a po jednom dni, když vál vítr od poledne, druhý den přijeli jsme do Puteolos.
Skutky apoštolské 28. - 14. Kdežto nalezli jsme bratří, kteříž nás prosili, abychom pobyli u nich za sedm dní. A tak jsme šli k Římu.
Skutky apoštolské 28. - 15. Odkudž, když o nás uslyšeli bratří, vyšli proti nám až na rynk Appiův a ke Třem krčmám. Kteréžto uzřev Pavel, poděkoval Bohu a počal býti dobré mysli.
Skutky apoštolské 28. - 16. A když jsme přišli do Říma, setník dal vězně v moc hejtmanu vojska, ale Pavlovi dopuštěno, aby sám bydlil s žoldnéřem, kterýž ho ostříhal.
Skutky apoštolské 28. - 17. I stalo se po třech dnech, svolal Pavel muže přední z Židů. A když se sešli, řekl k nim: Muži bratří, já nic neučiniv proti lidu ani proti obyčejům otcovským, jat jsa, z Jeruzaléma vydán jsem v ruce Římanům,
Skutky apoštolské 28. - 18. Kteříž vyslyševše mne, chtěli mne propustiti, protože žádné viny hodné smrti na mně nebylo.
Skutky apoštolské 28. - 19. Ale když Židé tomu odpírali, přinucen jsem odvolati se k císaři, ne jako bych měl co národ svůj žalovati.
Skutky apoštolské 28. - 20. A protož z té příčiny povolal jsem vás, žádostiv jsa viděti vás a s vámi promluviti; nebo pro naději lidu Izraelského řetězem tímto svázán jsem.
Skutky apoštolské 28. - 21. A oni řekli jemu: Myť jsme žádného psaní neměli o tobě z Židovstva, aniž kdo z bratří přijda, vypravoval nám, aneb mluvil co zlého o tobě.
Skutky apoštolské 28. - 22. Ale žádámeť od tebe slyšeti, jak smyslíš; nebo víme o té sektě, že se jí všudy odpírá.
Skutky apoštolské 28. - 23. A když jemu uložili den, sešlo se jich mnoho do hospody k němu, jimžto s osvědčováním vypravoval o království Božím, slouže jim k víře o Ježíšovi z Zákona Mojžíšova a Proroků, od jitra až do večera.
Skutky apoštolské 28. - 24. A někteří uvěřili tomu, což Pavel vypravoval, někteří pak nevěřili.
Skutky apoštolské 28. - 25. A tak nejsouce mezi sebou svorní, rozešli se, k nimžto promluvil Pavel toto jedno slovo: Jistě žeť jest dobře Duch svatý skrze proroka Izaiáše mluvil k otcům našim,
Skutky apoštolské 28. - 26. Řka: Jdi k lidu tomuto a rciž jim: Sluchem slyšeti budete, a nesrozumíte, a hledíce hleděti budete, a neuzříte.
Skutky apoštolské 28. - 27. Nebo zhrublo srdce lidu tohoto, a ušima těžce slyšeli, a oči své zamhouřili, aby snad neviděli očima, a ušima neslyšeli, a srdcem nerozuměli, a neobrátili se, abych jich neuzdravil.
Skutky apoštolské 28. - 28. Budiž vám tedy známo, že jest pohanům posláno toto spasení Boží, a oniť slyšeti budou.
Skutky apoštolské 28. - 29. A když on to propověděl, odešli Židé, majíce mezi sebou mnohé hádky.
Skutky apoštolské 28. - 30. Pavel pak trval za celé dvě létě v hospodě své, a přijímal všecky, kteříž přicházeli k němu,
Skutky apoštolské 28. - 31. Káže o království Božím a uče těm věcem, kteréž jsou o Pánu Ježíši Kristu, se vší doufanlivostí bez překážky.
Římanům 1. - 1. Pavel, služebník Jezukristův, povolaný apoštol, oddělený k kázaní evangelium Božího,
Římanům 1. - 2. (Kteréžto zdávna zaslíbil skrze proroky své v Písmích svatých,)
Římanům 1. - 3. O Synu jeho, (zplozeném z semene Davidova s strany těla,
Římanům 1. - 4. Kterýž prokázán jest býti Synem Božím mocně, podle Ducha posvěcení, skrze z mrtvých vstání,) totiž o Ježíši Kristu, Pánu našem,
Římanům 1. - 5. Skrze něhožto jsme přijali milost a apoštolství ku poslušenství víry mezi všemi národy pro jméno jeho,
Římanům 1. - 6. Z nichžto i vy jste povolaní Ježíše Krista,
Římanům 1. - 7. Všechněm, kteříž jste v Římě, milým Božím, povolaným svatým: Milost vám a pokoj od Boha Otce našeho a Pána Ježíše Krista.
Římanům 1. - 8. Nejprve pak díky činím Bohu svému skrze Ježíše Krista ze všech vás, že víra vaše rozhlašuje se po všem světě.
Římanům 1. - 9. Svědek mi jest zajisté Bůh, kterémužto sloužím duchem mým v evangelium Syna jeho, žeť bez přestání zmínku o vás činím,
Římanům 1. - 10. Vždycky na svých modlitbách žádaje, abych aspoň někdy mohl šťastně k vám, byla-li by vůle Boží, přijíti.
Římanům 1. - 11. Neboť velice žádám viděti vás, abych vám udělil částku nějakou milosti duchovní ku potvrzení vašemu,
Římanům 1. - 12. To jest, abych spolu s vámi potěšen byl, skrze společnou i vaši i mou víru.
Římanům 1. - 13. Nechciť pak, bratří, abyste nevěděli, žeť jsem mnohokrát již uložil přijíti k vám, (ale překážky jsem měl až dosavad,) abych nějaký užitek také i mezi vámi měl, jako i mezi jinými národy.
Římanům 1. - 14. Nebo Řekům i kterýmkoli jiným národům, i moudrým i nemoudrým, dlužník jsem.
Římanům 1. - 15. A tak, pokudž na mně jest, hotov jsem i vám, kteříž v Římě jste, zvěstovati evangelium.
Římanům 1. - 16. Neboť se nestydím za evangelium Kristovo; moc zajisté Boží jest k spasení každému věřícímu, Židu předně, potom i Řeku.
Římanům 1. - 17. Nebo spravedlnost Boží zjevuje se skrze ně z víry u víru, jakož psáno jest: Spravedlivý pak z víry živ bude.
Římanům 1. - 18. Zjevuje se zajisté hněv Boží s nebe proti každé bezbožnosti a nepravosti lidí, pravdu Boží v nepravosti zadržujících.
Římanům 1. - 19. Nebo což poznáno býti může o Bohu, známé jest jim učiněno, Bůh zajisté zjevil jim.
Římanům 1. - 20. Nebo neviditelné věci jeho mohou vidíny býti, když z skutků při stvoření světa stalých rozumem pochopeny bývají, totiž ta jeho věčná moc a Božství, tak aby již byli bez výmluvy,
Římanům 1. - 21. Protože poznavše Boha, nectili jako Boha, ani jemu děkovali, ale marní učiněni jsou v myšleních svých, a zatmíno jest nemoudré srdce jejich.
Římanům 1. - 22. Měvše se za moudré, blázni učiněni jsou.
Římanům 1. - 23. Nebo směnili slávu neporušitelného Boha v slávu podobenství obraza porušitelného člověka, i ptactva, i hovad čtvernohých, i zeměplazů.
Římanům 1. - 24. Protož i Bůh vydal je v žádosti srdce jejich, v nečistotu, aby zprznili těla svá vespolek,
Římanům 1. - 25. Jakožto ty, kteříž jsou směnili pravdu Boží za lež, a ctili i sloužili stvoření raději nežli Stvořiteli, kterýž jest požehnaný na věky. Amen.
Římanům 1. - 26. Protož je vydal Bůh v žádosti ohavné. Nebo i ženy jejich změnily přirozené sebe užívání v to, kteréž jest proti přirození.
Římanům 1. - 27. A podobně i mužské pohlaví, opustivše přirozené užívání ženy, rozpálili se v žádostech svých jedni k druhým, mužské pohlaví vespolek mrzkost pášíce, a tak spravedlivou mzdu, kteráž na jejich blud slušela, sami na sebe uvodíce.
Římanům 1. - 28. A jakož sobě málo vážili známosti Boha, takž také Bůh vydal je v převrácený smysl, aby činili to, což nesluší,
Římanům 1. - 29. Jsouce naplněni vší nepravostí, zlostí, smilstvem, nešlechetností, lakomstvím, plní závisti, vraždy, svárů, lsti, zlých obyčejů,
Římanům 1. - 30. Utrhači, pomluvači, Boha nenávidící, hanliví, pyšní, chlubní, nalezači zlých věcí, rodičů neposlušní,
Římanům 1. - 31. Nemoudří, smluv nezdrželiví, beze vší lítosti, neukojitelní a nemilosrdní.
Římanům 1. - 32. Kteřížto vědouce o tom právu Božím, že ti, kteříž takové věci činí, hodni jsou smrti, avšak netoliko ty věci činí, ale i jiným též činícím nakládají.
Římanům 2. - 1. Protož nemůžeš se vymluviti, ó člověče každý, potupuje jiného. Nebo tím, že jiného potupuješ, sám sebe odsuzuješ, poněvadž totéž činíš, což na jiném tupíš.
Římanům 2. - 2. Vímeť zajisté, že soud Boží jest podle pravdy proti těm, kteříž takové věci činí.
Římanům 2. - 3. Zdali se domníváš, ó člověče, jenž soudíš ty, kdož takové věci činí, a sám totéž čině, že ty ujdeš soudu Božího?
Římanům 2. - 4. Čili bohatstvím dobrotivosti jeho a snášelivosti i dlouhočekání pohrdáš, nevěda, že dobrotivost Boží ku pokání tebe vede?
Římanům 2. - 5. Ale podle tvrdosti své a srdce nekajícího shromažďuješ sobě hněv ke dni hněvu a zjevení spravedlivého soudu Božího,
Římanům 2. - 6. Kterýž odplatí jednomu každému podle skutků jeho,
Římanům 2. - 7. Těm zajisté, kteříž trvajíce v dobrém skutku, slávy a cti a nesmrtelnosti hledají, životem věčným,
Římanům 2. - 8. Těm pak, kteříž jsou svárliví a pravdě nepovolují, ale povolují nepravosti, prchlivostí a hněvem,
Římanům 2. - 9. Trápením a úzkostí, a to každé duši člověka činícího zlé, i Žida předně, a též i Řeka.
Římanům 2. - 10. Ale slávu a čest a pokoj dá každému, kdož činí dobré, i Židu předně, a též i Řeku.
Římanům 2. - 11. Neboť není přijímání osob u Boha.
Římanům 2. - 12. Kteřížkoli zajisté bez Zákona hřešili, bez Zákona i zahynou; a kteřížkoli pod Zákonem byvše hřešili, skrze Zákon odsouzeni budou,
Římanům 2. - 13. (Nebo ne ti, jenž slyší Zákon, spravedlivi jsou před Bohem, ale činitelé Zákona spravedlivi budou.
Římanům 2. - 14. Nebo když pohané Zákona nemajíce, od přirození činí to, což přikazuje Zákon, takoví Zákona nemajíce, sami sobě zákonem jsou,
Římanům 2. - 15. Kteřížto ukazují dílo Zákona napsané na srdcích svých, když jim to osvědčuje svědomí jejich i myšlení, kteráž se vespolek obviňují, anebo také vymlouvají.)
Římanům 2. - 16. V ten den, kdyžto souditi bude Bůh tajné věci lidské, podle evangelium mého skrze Jezukrista.
Římanům 2. - 17. Aj, ty sloveš Žid, a spoléháš na Zákon, a chlubíš se Bohem,
Římanům 2. - 18. A znáš vůli jeho, a rozeznáváš, co sluší neb nesluší, naučen jsa z Zákona,
Římanům 2. - 19. A za to máš, že jsi ty vůdcím slepých, světlem těch, kteříž jsou ve tmě,
Římanům 2. - 20. Ředitelem nemoudrých, učitelem nemluvňat, majícím formu umění a pravdy v Zákoně.
Římanům 2. - 21. Kterakž tedy jiného uče, sám sebe neučíš? Vyhlašuje, že nemá kradeno býti, sám kradeš?
Římanům 2. - 22. Pravě: Nezcizoložíš, a cizoložství pácháš? V ohavnosti maje modly, svatokrádeže se dopouštíš?
Římanům 2. - 23. Zákonem se chlubě, přestupováním Zákona Bohu neúctu činíš?
Římanům 2. - 24. Nebo jméno Boží pro vás v porouhání jest mezi pohany, jakož psáno jest.
Římanům 2. - 25. Obřezáníť zajisté prospěje, budeš-li Zákon plniti; pakli budeš přestupitelem Zákona, obřezání tvé učiněno jest neobřezáním.
Římanům 2. - 26. A protož jestližeť by neobřízka ostříhala práv Zákona, zdaliž nebude počtena neobřízka jejich za obřízku?
Římanům 2. - 27. A odsoudí ti, kteříž jsou z přirození neobřízka, zachovávajíce Zákon, tebe, kterýž pod literou a obřízkou přestupník jsi Zákona?
Římanům 2. - 28. Nebo ne ten jest pravý Žid, kterýž jest zjevně Židem; aniž to jest pravé obřezání, kteréž bývá zjevně na těle;
Římanům 2. - 29. Ale ten jest pravý Žid, kterýžto vnitř jest Židem, a to jest pravé obřezání, kteréž jest srdečné v duchu, a ne podle litery; jehožto chvála ne z lidí jest, ale z Boha.
Římanům 3. - 1. Což tedy má více Žid nežli pohan? Aneb jaký jest užitek obřízky?
Římanům 3. - 2. Mnohý všelikterak. Přední zajisté ten, že jest jim svěřen Zákon Boží.
Římanům 3. - 3. Nebo což jest do toho, jestliže byli někteří z nich nevěrní? Zdaliž nevěra jejich věrnost Boží vyprázdní?
Římanům 3. - 4. Nikoli, nýbrž budiž Bůh pravdomluvný, ale každý člověk lhář, jakož psáno jest: Aby ospravedlněn byl v řečech svých, a přemohl, když by soudil.
Římanům 3. - 5. Ale jestližeť pak nepravost naše spravedlnost Boží zvelebuje, což díme? Zdali nespravedlivý jest Bůh, jenž uvodí hněv? (Po lidskuť pravím.)
Římanům 3. - 6. Nikoli, sic jinak kterakž by Bůh soudil svět?
Římanům 3. - 7. Nebo jestližeť pravda Boží mou lží rozmohla se k slávě jeho, i pročež pak já jako hříšník bývám souzen?
Římanům 3. - 8. A ne raději (jakž o nás zle mluví a jakož někteří praví, že bychom říkali,): Čiňme zlé věci, aby přišly dobré? Jichžto spravedlivé jest odsouzení.
Římanům 3. - 9. Což tedy? My převyšujeme pohany? Nikoli, nebo jsme již prve dokázali toho, že jsou, i Židé i Řekové, všickni pod hříchem,
Římanům 3. - 10. Jakož psáno jest: Že není spravedlivého ani jednoho.
Římanům 3. - 11. Není rozumného, není, kdo by hledal Boha.
Římanům 3. - 12. Všickni se uchýlili, spolu neužiteční učiněni jsou; není, kdo by činil dobré, není ani jednoho.
Římanům 3. - 13. Hrob otevřený hrdlo jejich, jazyky svými lstivě mluvili, jed lítých hadů pod rty jejich.
Římanům 3. - 14. Kterýchžto ústa plná jsou zlořečení a hořkosti.
Římanům 3. - 15. Nohy jejich rychlé k vylévání krve.
Římanům 3. - 16. Setření a bída na cestách jejich.
Římanům 3. - 17. A cesty pokoje nepoznali.
Římanům 3. - 18. Není bázně Boží před očima jejich.
Římanům 3. - 19. Víme pak, že cožkoli Zákon mluví, těm, kteříž jsou pod Zákonem, mluví, aby všeliká ústa zacpána byla a aby vinen byl všecken svět Bohu.
Římanům 3. - 20. Protož z skutků Zákona nebude ospravedlněn žádný člověk před obličejem jeho; nebo skrze Zákon přichází poznání hřícha.
Římanům 3. - 21. Ale nyní bez Zákona spravedlnost Boží zjevena jest, osvědčená Zákonem i Proroky,
Římanům 3. - 22. Spravedlnost totiž Boží, skrze víru Ježíše Krista, ke všem a na všecky věřící.
Římanům 3. - 23. Neboť není rozdílu. Všickniť zajisté zhřešili, a nemají slávy Boží.
Římanům 3. - 24. Spravedlivi pak učiněni bývají darmo, milostí jeho, skrze vykoupení, kteréž se stalo v Kristu Ježíši,
Římanům 3. - 25. Jehožto Bůh vydal za smírci, skrze víru ve krvi jeho, k ukázání spravedlnosti své, skrze odpuštění předešlých hříchů,
Římanům 3. - 26. V shovívání Božím, k dokázání spravedlnosti své v nynějším času, k tomu, aby on spravedlivým byl a ospravedlňujícím toho, jenž jest z víry Ježíšovy.
Římanům 3. - 27. Kdež jest tedy chlouba tvá? Vyprázdněna jest. Skrze který zákon? Skutků-li? Nikoli, ale skrze zákon víry.
Římanům 3. - 28. Protož za to máme, že člověk bývá spravedliv učiněn věrou bez skutků Zákona.
Římanům 3. - 29. Zdaliž jest toliko Bůh Židů? Zdali také není i pohanů? Ba, jistě i pohanů,
Římanům 3. - 30. Poněvadž jeden jest Bůh, kterýž ospravedlňuje obřízku z víry, a neobřízku skrze víru.
Římanům 3. - 31. Což tedy Zákon vyprazdňujeme skrze víru? Nikoli, nýbrž Zákon tvrdíme.
Římanům 4. - 1. Což tedy díme, čeho jest došel podle těla Abraham otec náš?
Římanům 4. - 2. Nebo byl-liť Abraham z skutků spravedliv učiněn, máť se čím chlubiti, ale ne u Boha.
Římanům 4. - 3. Nebo co praví Písmo? Uvěřil pak Abraham Bohu, i počteno jemu za spravedlnost.
Římanům 4. - 4. Kdožť skutky činí, tomuť odplata nebývá počtena podle milosti, ale podle dluhu.
Římanům 4. - 5. Tomu pak, kdož nečiní skutků, ale věří v toho, kterýž spravedlivého činí bezbožníka, bývá počtena víra jeho za spravedlnost,
Římanům 4. - 6. Jakož i David vypravuje blahoslavenství člověka, jemuž Bůh přivlastňuje spravedlnost bez skutků, řka:
Římanům 4. - 7. Blahoslavení, jichžto odpuštěny jsou nepravosti a jejichžto přikryti jsou hříchové.
Římanům 4. - 8. Blahoslavený muž, kterémuž Pán nepočítá hříchu.
Římanům 4. - 9. Blahoslavenství tedy toto k obřízce-li se vztahuje toliko, čili také k neobřízce? Nebo pravíme, že Abrahamovi víra jest počtena za spravedlnost.
Římanům 4. - 10. Kterak pak jest počtena? Zdali když byl obřezán, čili před obřezáním? Ne v obřízce, ale před obřezáním.
Římanům 4. - 11. A potom znamení, totiž obřízku, přijal za znamení spravedlnosti víry, kteráž byla před obřezáním, na to, aby byl otcem všech věřících v neobřízce, aby i jim přičtena byla spravedlnost,
Římanům 4. - 12. A aby byl otcem obřízky, těch totiž, kteříž ne z obřízky toliko jsou, ale kteříž kráčejí šlépějemi víry otce našeho Abrahama, kteráž byla před obřezáním.
Římanům 4. - 13. Nebo ne skrze Zákon stalo se zaslíbení Abrahamovi, aneb semeni jeho, aby byl dědicem světa, ale skrze spravedlnost víry.
Římanům 4. - 14. Nebo jestližeť toliko ti, kteříž jsou z Zákona, dědicové jsou, zmařena jest víra a zrušeno zaslíbení.
Římanům 4. - 15. Zákon zajisté hněv působí; nebo kdež není Zákona, tu ani přestoupení.
Římanům 4. - 16. A protož z víry jde dědictví, aby šlo podle milosti, proto aby pevné bylo zaslíbení všemu semeni, netoliko tomu, kteréž z Zákona jest, ale i tomu, jenž jest z víry Abrahamovy, kterýž jest otec všech nás,
Římanům 4. - 17. (Jakož psáno jest: Otcem mnohých národů postavil jsem tebe,) před obličejem Boha, jemuž uvěřil, kterýž obživuje mrtvé a povolává i těch věcí, jichž není, jako by byly.
Římanům 4. - 18. Kterýžto Abraham v naději proti naději uvěřil, že bude otcem mnohých národů, podle toho povědění: Takť bude símě tvé, jakožto hvězdy nebeské a jako písek mořský.
Římanům 4. - 19. A nezemdlev u víře, nepatřil na své tělo již umrtvené, ješto téměř ve stu letech byl, ani na život Sáry také již umrtvený.
Římanům 4. - 20. Ale o zaslíbení Božím nepochyboval z nedověry, nýbrž posilnil se věrou, dav chválu Bohu,
Římanům 4. - 21. Jsa tím jist, že cožkoli zaslíbil, mocen jest i učiniti.
Římanům 4. - 22. A protož počteno jest jemu to za spravedlnost.
Římanům 4. - 23. Jestiť pak to napsáno ne pro něj toliko, že jemu to počteno bylo za spravedlnost,
Římanům 4. - 24. Ale i pro nás, kterýmžto bude počteno za spravedlnost, věřícím v toho, kterýž vzkřísil Ježíše Pána našeho z mrtvých,
Římanům 4. - 25. Kterýž vydán jest na smrt pro hříchy naše a vstal z mrtvých pro ospravedlnění naše.
Římanům 5. - 1. Ospravedlněni tedy jsouce z víry, pokoj máme s Bohem skrze Pána našeho Jezukrista,
Římanům 5. - 2. Skrze něhož i přístup měli jsme věrou k milosti této, kterouž stojíme. A chlubíme se nadějí slávy Boží.
Římanům 5. - 3. A ne toliko nadějí, ale také chlubíme se souženími, vědouce, že soužení trpělivost působí,
Římanům 5. - 4. A trpělivost zkušení, zkušení pak naději,
Římanům 5. - 5. A nadějeť nezahanbuje. Nebo láska Boží rozlita jest v srdcích našich skrze Ducha svatého, kterýž dán jest nám.
Římanům 5. - 6. Kristus zajisté, když jsme my ještě mdlí byli, v čas příhodný za bezbožné umřel.
Římanům 5. - 7. Ješto sotva kdo za spravedlivého umře, ač za dobréhoť by někdo snad i umříti směl.
Římanům 5. - 8. Dokazujeť pak Bůh lásky své k nám; nebo když jsme ještě hříšníci byli, Kristus umřel za nás.
Římanům 5. - 9. Čím tedy více nyní již ospravedlněni jsouce krví jeho, spaseni budeme skrze něho od hněvu.
Římanům 5. - 10. Poněvadž byvše nepřátelé, smířeni jsme s Bohem skrze smrt Syna jeho, nadtoť již smíření spaseni budeme skrze život jeho.
Římanům 5. - 11. A ne toliko to, ale chlubíme se také i Bohem, skrze Pána našeho Jezukrista, skrze něhož nyní smíření jsme došli.
Římanům 5. - 12. A protož jakož skrze jednoho člověka hřích na svět všel a skrze hřích smrt, a tak na všecky lidi smrt přišla, v němž všickni zhřešili.
Římanům 5. - 13. Nebo až do Zákona hřích byl na světě, ale hřích se nepočítá, když Zákona není.
Římanům 5. - 14. Kralovala pak smrt od Adama až do Mojžíše také i nad těmi, kteříž nehřešili ku podobenství přestoupení Adamova, kterýž jest figura toho budoucího Adama.
Římanům 5. - 15. Ale ne jako hřích, tak i milost. Nebo poněvadž onoho pádem jednoho mnoho jich zemřelo, mnohemť více milost Boží a dar z milosti toho jednoho člověka Jezukrista na mnohé rozlit jest.
Římanům 5. - 16. Avšak ne jako skrze jednoho, kterýž zhřešil, tak zase milost. Nebo vina z jednoho pádu přivedla všecky k odsouzení, ale milost z mnohých hříchů přivodí k ospravedlnění.
Římanům 5. - 17. Nebo poněvadž pro pád jeden smrt kralovala pro jednoho, mnohemť více, kteříž by rozhojněnou milost a dar spravedlnosti přijali, v životě novém kralovati budou skrze jednoho Jezukrista.
Římanům 5. - 18. A tak tedy, jakž skrze pád jeden všickni lidé přišli k odsouzení, tak i skrze ospravedlnění jednoho všickni lidé mohou přijíti k ospravedlnění života.
Římanům 5. - 19. Neb jakož skrze neposlušenství jednoho člověka učiněno jest mnoho hříšných, tak i skrze poslušenství jednoho spravedlivi učiněni budou mnozí.
Římanům 5. - 20. Zákon pak vkročil mezi to, aby se rozhojnil hřích, a když se rozhojnil hřích, tedy ještě více rozhojnila se milost,
Římanům 5. - 21. Aby jakož jest kraloval hřích k smrti, tak aby i milost kralovala skrze spravedlnost k životu věčnému, skrze Jezukrista Pána našeho.
Římanům 6. - 1. Což tedy díme? Snad zůstaneme v hříchu, aby se milost rozhojnila?
Římanům 6. - 2. Nikoli. Kteříž jsme zemřeli hříchu, kterakž ještě živi budeme v něm?
Římanům 6. - 3. Zdaliž nevíte, že kteřížkoli pokřtěni jsme v Krista Ježíše, v smrt jeho pokřtěni jsme?
Římanům 6. - 4. Pohřbeni jsme tedy s ním skrze křest v smrt, abychom, jakož z mrtvých vstal Kristus k slávě Otce, tak i my v novotě života chodili.
Římanům 6. - 5. Nebo poněvadž jsme v něj vštípeni připodobněním smrti jeho, tedy i vzkříšením jemu připodobněni budeme,
Římanům 6. - 6. To vědouce, že starý člověk náš s ním spolu ukřižován jest, aby bylo umrtveno tělo hřícha, abychom již potom nesloužili hříchu.
Římanům 6. - 7. Nebo kdožť umřel, ospravedlněn jest od hříchu.
Římanům 6. - 8. Jestližeť jsme pak zemřeli s Kristem, věřímeť, že spolu s ním také živi budeme,
Římanům 6. - 9. Vědouce, že Kristus vstav z mrtvých, již více neumírá, smrt nad ním již více nepanuje.
Římanům 6. - 10. Nebo že jest umřel, hříchu umřel jednou; že pak jest živ, živ jest Bohu.
Římanům 6. - 11. Tak i vy za to mějte, že jste zemřeli zajisté hříchu, ale živi jste Bohu v Kristu Ježíši, Pánu našem.
Římanům 6. - 12. Nepanujž tedy hřích v smrtelném těle vašem, tak abyste povolovali jemu v žádostech jeho.
Římanům 6. - 13. Aniž vydávejte údů svých za odění nepravosti kterémukoli hříchu, ale vydávejte se k sloužení Bohu, jakožto vstavše z mrtvých a jsouce živi, a údy své vydávejte za odění spravedlnosti Bohu.
Římanům 6. - 14. Nebo hřích nebude panovati nad vámi; nejste zajisté pod Zákonem, ale pod milostí.
Římanům 6. - 15. Což tedy? Hřešiti budeme, když nejsme pod Zákonem, ale pod milostí? Nikoli.
Římanům 6. - 16. Zdaliž nevíte, že komuž se vydáváte za služebníky ku poslušenství, toho jste služebníci, kohož posloucháte, buďto hříchu k smrti, buďto poslušenství k spravedlnosti?
Římanům 6. - 17. Ale díka Bohu, že byvše služebníci hřícha, uposlechli jste z srdce způsobu učení toho, v kteréž uvedeni jste.
Římanům 6. - 18. Vysvobozeni jsouce pak od hříchu, učiněni jste služebníci spravedlnosti.
Římanům 6. - 19. Po lidsku pravím, pro mdlobu těla vašeho: Jakž jste vydávali údy vaše v službu nečistotě a nepravosti k tomu, abyste činili nepravost, tak již nyní vydávejte údy vaše v službu spravedlnosti ku posvěcení.
Římanům 6. - 20. Nebo když jste byli služebníci hřícha, cizí jste byli od spravedlnosti.
Římanům 6. - 21. Jaký jste pak užitek měli tehdáž toho, začež se nyní stydíte? Konec zajisté těch věcí jest smrt.
Římanům 6. - 22. Nyní pak vysvobozeni jsouce od hříchu a podmaněni v službu Bohu, máte užitek váš ku posvěcení, cíl pak život věčný.
Římanům 6. - 23. Nebo odplata za hřích jest smrt, ale milost Boží jest život věčný v Kristu Ježíši, Pánu našem.
Římanům 7. - 1. Zdaliž nevíte, bratří, (nebo povědomým Zákona mluvím) že Zákon panuje nad člověkem, dokudž živ jest člověk?
Římanům 7. - 2. Nebo žena, kteráž za mužem jest, živému muži přivázána jest zákonem; pakli by umřel muž její, rozvázána jest od zákona muže.
Římanům 7. - 3. A protož dokudž jest živ muž její, slouti bude cizoložnice, bude-li s jiným mužem; pakliť by muž její umřel, jižť jest svobodna od zákona toho, takže již nebude cizoložnice, bude-li s jiným mužem.
Římanům 7. - 4. Takž, bratří moji, i vy umrtveni jste Zákonu skrze tělo Kristovo, abyste byli jiného, totiž toho, kterýž z mrtvých vstal, abychom ovoce nesli Bohu.
Římanům 7. - 5. Nebo když jsme byli v těle, žádosti hříchů příčinou Zákona vzbuzené moc svou provodily v údech našich k nesení ovoce ne Bohu, ale smrti.
Římanům 7. - 6. Nyní pak osvobozeni jsme od Zákona, když umřel ten, v němž jsme držáni byli, tak abychom již sloužili v novotě ducha, a ne v vetchosti litery.
Římanům 7. - 7. Což tedy díme? Že Zákon jest hříchem? Nikoli; nýbrž hříchu jsem nepoznal, než skrze Zákon. Nebo i o žádosti byl bych nevěděl, aby hříchem byla, by byl Zákon neřekl: Nepožádáš.
Římanům 7. - 8. Ale příčinu vzav hřích skrze přikázaní, zplodil ve mně všelikou žádost. Bez Zákona zajisté hřích mrtev jest.
Římanům 7. - 9. Jáť pak byl jsem živ někdy bez Zákona, ale když přišlo přikázání, hřích ožil,
Římanům 7. - 10. a já umřel. I shledáno jest, že to přikázání, kteréž mělo mi býti k životu, že jest mi k smrti.
Římanům 7. - 11. Nebo hřích, vzav příčinu skrze to přikázání, podvedl mne, a skrze ně i zabil.
Římanům 7. - 12. A tak Zákon zajisté svatý, a přikázání svaté i spravedlivé a dobré jest.
Římanům 7. - 13. Tedy to dobré učiněno jest mi smrt? Nikoli, ale hřích, kterýž aby se okázal býti hříchem, skrze to dobré zplodil mi smrt, aby tak byl příliš velmi hřešící hřích skrze přikázání.
Římanům 7. - 14. Víme zajisté, že Zákon jest duchovní, ale já jsem tělesný, prodaný hříchu.
Římanům 7. - 15. Nebo toho, což činím, neoblibuji; nebo ne, což chci, to činím, ale, což v nenávisti mám, to činím.
Římanům 7. - 16. Jestližeť pak, což nechci, to činím, tedy povoluji Zákonu, že jest dobrý.
Římanům 7. - 17. A tak již ne já to činím, ale ten, kterýž přebývá ve mně, hřích.
Římanům 7. - 18. Vímť zajisté, že nepřebývá ve mně, (to jest v těle mém), dobré. Nebo chtění hotové mám, ale vykonati dobrého, tohoť nenalézám.
Římanům 7. - 19. Nebo nečiním toho dobrého, což chci, ale činím to zlé, čehož nechci.
Římanům 7. - 20. A poněvadž pak, čehož já nechci, to činím, tedyť již ne já činím to, ale ten, kterýž přebývá ve mně, hřích.
Římanům 7. - 21. Nalézám tedy takový při sobě zákon, když chci činiti dobré, že se mne přídrží zlé.
Římanům 7. - 22. Nebo zvláštní libost mám v Zákoně Božím podle vnitřního člověka;
Římanům 7. - 23. Ale vidím jiný zákon v údech svých, odporující zákonu mysli mé a jímající mne, tak abych byl vězeň zákona hřícha, kterýž jest v údech mých.
Římanům 7. - 24. Bídný já člověk! Kdo mne vysvobodí z toho těla smrti?
Římanům 7. - 25. Ale děkujiť Bohu skrze Jezukrista Pána našeho. A takžť já sloužím myslí Zákonu Božímu, ale tělem zákonu hřícha.
Římanům 8. - 1. A protož neníť již žádného odsouzení těm, kteříž jsou v Kristu Ježíši, totiž nechodícím podle těla, ale podle Ducha.
Římanům 8. - 2. Nebo zákon Ducha života v Kristu Ježíši, vysvobodil mne od zákona hřícha a smrti.
Římanům 8. - 3. Nebo seč nemohl býti Zákon, byv mdlý pro tělo, Bůh poslav Syna svého v podobnosti těla hřícha, a to příčinou hřícha, odsoudil hřích na těle,
Římanům 8. - 4. Aby spravedlnost Zákona vyplněna byla v nás, kteříž nechodíme podle těla, ale podle Ducha.
Římanům 8. - 5. Ti zajisté, kteříž jsou podle těla živi, chutnají to, což jest těla, ale ti, kteříž jsou živi podle Ducha, oblibují to, což jest Ducha.
Římanům 8. - 6. Nebo smýšlení těla jest smrt, smýšlení pak Ducha život a pokoj,
Římanům 8. - 7. Protože smýšlení těla jest nepřátelské Bohu; nebo Zákonu Božímu není poddáno, a aniž hned může býti.
Římanům 8. - 8. Protož ti, kteříž jsou v těle, Bohu se líbiti nemohou.
Římanům 8. - 9. Vy pak nejste v těle, ale v Duchu, poněvadž Duch Boží přebývá v vás. Jestližeť pak kdo Ducha Kristova nemá, tenť není jeho.
Římanům 8. - 10. A jest-liť Kristus v vás, tedy ač tělo umrtveno jest pro hřích, však duch živ jest pro spravedlnost.
Římanům 8. - 11. Jestližeť pak Duch toho, kterýž vzkřísil Ježíše z mrtvých, přebývá v vás, ten, kterýž vzkřísil Krista z mrtvých, obživí i smrtelná těla vaše, pro přebývajícího Ducha jeho v vás.
Římanům 8. - 12. A takž tedy, bratří, dlužníciť jsme ne tělu, abychom podle těla živi byli.
Římanům 8. - 13. Nebo budete-li podle těla živi, zemřete; pakli byste Duchem skutky těla mrtvili, živi budete.
Římanům 8. - 14. Nebo kteřížkoli Duchem Božím vedeni bývají, ti jsou synové Boží.
Římanům 8. - 15. Nepřijali jste zajisté Ducha služby opět k bázni, ale přijali jste Ducha synovství, v němžto voláme Abba, totiž Otče.
Římanům 8. - 16. A tenť Duch osvědčuje duchu našemu, že jsme synové Boží.
Římanům 8. - 17. A jestliže synové, tedy i dědicové, dědicové zajisté Boží, spolu pak dědicové Kristovi, však tak, jestliže spolu s ním trpíme, abychom spolu i oslaveni byli.
Římanům 8. - 18. Nebo tak za to mám, že nejsou rovná utrpení nynější oné budoucí slávě, kteráž se zjeviti má na nás.
Římanům 8. - 19. Nebo pečlivé očekávání všeho stvoření očekává žádostivého zjevení synů Božích.
Římanům 8. - 20. Marnosti zajisté poddáno jest stvoření, nechtě, ale pro toho, kterýž je poddal,
Římanům 8. - 21. V naději, že i ono vysvobozeno bude od služby porušení a přivedeno v svobodu slávy synů Božích.
Římanům 8. - 22. Nebo víme, že všecko stvoření spolu lká a spolu ku porodu pracuje až posavad,
Římanům 8. - 23. A netoliko ono, ale i my, prvotiny Ducha mající, i myť také sami v sobě lkáme, zvolení synů Božích očekávajíce, a tak vykoupení těla našeho.
Římanům 8. - 24. Nebo nadějí spaseni jsme. Naděje pak, kteráž se vidí, není naděje. Nebo což kdo vidí, proč by se toho nadál?
Římanům 8. - 25. Pakli čehož nevidíme, toho se nadějeme, tedy toho skrze trpělivost očekáváme.
Římanům 8. - 26. Ano také i Duch svatý pomocen jest mdlobám našim. Nebo zač bychom se měli modliti, jakž by náleželo, nevíme, ale ten Duch prosí za nás lkáními nevypravitelnými.
Římanům 8. - 27. Ten pak, kterýž jest zpytatel srdcí, zná, jaký by byl smysl Ducha, že podle Boha prosí za svaté.
Římanům 8. - 28. Vímeť pak, že milujícím Boha všecky věci napomáhají k dobrému, totiž těm, kteříž podle uložení jeho povoláni jsou.
Římanům 8. - 29. Nebo kteréž předzvěděl, ty i předzřídil, aby byli připodobněni obrazu Syna jeho, aby tak on byl prvorozený mezi mnohými bratřími.
Římanům 8. - 30. Kteréž pak předzřídil, těch i povolal, a kterýchž povolal, ty i ospravedlnil, a kteréž ospravedlnil, ty i oslavil.
Římanům 8. - 31. Což tedy díme k tomu? Kdyžť jest Bůh s námi, i kdo proti nám?
Římanům 8. - 32. Kterýž ani vlastnímu Synu svému neodpustil, ale za nás za všecky vydal jej, i kterakž by tedy nám s ním všech věcí nedal?
Římanům 8. - 33. Kdo bude žalovati na vyvolené Boží? Bůh jest, jenž ospravedlňuje.
Římanům 8. - 34. Kdo jest, ješto by je odsoudil? Kristus jest, kterýž umřel za ně, nýbrž i z mrtvých vstal, a kterýž i na pravici Boží jest, kterýž také i oroduje za nás.
Římanům 8. - 35. A protož kdo nás odloučí od lásky Kristovy? Zdali zarmoucení, aneb úzkost, nebo protivenství? Zdali hlad, čili nahota? Zdali nebezpečenství, čili meč?
Římanům 8. - 36. Jakož psáno jest: Pro tebe mrtveni býváme celý den, jmíni jsme jako ovce oddané k zabití.
Římanům 8. - 37. Ale v tom ve všem udatně vítězíme, skrze toho, kterýž nás zamiloval.
Římanům 8. - 38. Jist jsem zajisté, že ani smrt, ani život, ani andělé, ani knížatstvo, ani mocnosti, ani nastávající věci, ani budoucí,
Římanům 8. - 39. Ani vysokost, ani hlubokost, ani kterékoli jiné stvoření, nebude moci nás odloučiti od lásky Boží, kteráž jest v Kristu Ježíši, Pánu našem.
Římanům 9. - 1. Pravduť pravím v Kristu a neklamámť, čemuž i svědomí mé svědectví vydává v Duchu svatém,
Římanům 9. - 2. Žeť mám veliký zámutek a ustavičnou bolest v srdci svém.
Římanům 9. - 3. Nebo žádal bych já sám zavrženým býti od Krista místo bratří svých, totiž příbuzných svých podle těla.
Římanům 9. - 4. Kteřížto jsou Izraelští, jejichžto jest přijetí za syny, i sláva, i smlouvy, i Zákona dání, i služba Boží, i zaslíbení.
Římanům 9. - 5. Jejichž jsou i otcové, a ti, z nichžto jest Kristus podle těla, kterýž jest nade všecky Bůh požehnaný na věky. Amen.
Římanům 9. - 6. Avšak nemůže zmařeno býti slovo Boží. Nebo ne všickni, kteříž jsou z Izraele, Izraelští jsou.
Římanům 9. - 7. Aniž proto, že jsou símě Abrahamovo, hned také všickni jsou synové, ale v Izákovi nazváno bude tvé símě.
Římanům 9. - 8. To jest, ne všickni ti, jenž jsou synové těla, jsou také synové Boží, ale kteříž jsou synové Božího zaslíbení, ti se počítají za símě.
Římanům 9. - 9. Nebo toto jest slovo zaslíbení: V týž čas přijdu, a Sára bude míti syna.
Římanům 9. - 10. A netoliko to, ale i Rebeka z jednoho počavši, totiž z Izáka, otce našeho, toho důvodem jest.
Římanům 9. - 11. Nebo ještě před narozením obou těch synů, a prve nežli co dobrého nebo zlého učinili, aby uložení Boží, kteréžto jest podle vyvolení, a tak ne z skutků, ale z toho, jenž povolává, pevné bylo,
Římanům 9. - 12. Řečeno jest jí: Větší sloužiti bude menšímu,
Římanům 9. - 13. Jakož psáno jest: Jákoba jsem miloval, ale Ezau nenáviděl jsem.
Římanům 9. - 14. I což tedy díme? Zdali nespravedlnost jest u Boha? Nikoli.
Římanům 9. - 15. Nebo Mojžíšovi dí: Smiluji se nad tím, komuž milost učiním, a slituji se nad tím, nad kýmž se slituji.
Římanům 9. - 16. A tak tedy neníť vyvolování na tom, jenž chce, ani na tom, jenž běží, ale na Bohu, jenž se smilovává.
Římanům 9. - 17. Nebo dí Písmo faraonovi: Proto jsem vzbudil tebe, abych na tobě ukázal moc svou a aby rozhlášeno bylo jméno mé po vší zemi.
Římanům 9. - 18. A tak tedy nad kýmž chce, smilovává se, a koho chce, zatvrzuje.
Římanům 9. - 19. Ale díš mi: I pročež se pak hněvá? Nebo vůli jeho kdo odepřel?
Římanům 9. - 20. Ale ó člověče, kdo jsi ty, že tak odpovídáš Bohu? Zdaž hrnec dí hrnčíři: Pročs mne tak udělal?
Římanům 9. - 21. Zdaliž hrnčíř nemá moci nad hlinou, aby z jednostejného truple udělal jednu nádobu ke cti a jinou ku potupě?
Římanům 9. - 22. Což pak divného, že Bůh, chtěje ukázati hněv a oznámiti moc svou, snášel ve mnohé trpělivosti nádoby hněvu, připravené k zahynutí.
Římanům 9. - 23. A takž také, aby známé učinil bohatství slávy své při nádobách milosrdenství, kteréž připravil k slávě.
Římanům 9. - 24. Kterýchžto i povolal, totiž nás, netoliko z Židů, ale také i z pohanů,
Římanům 9. - 25. Jakož i skrze Ozé dí: Nazovu nelid můj lidem mým, a nemilou nazovu milou.
Římanům 9. - 26. A budeť na tom místě, kdež řečeno bylo jim: Nejste vy lid můj, tuť nazváni budou synové Boha živého.
Římanům 9. - 27. Izaiáš pak volá nad Izraelem, řka: Byť pak byl počet synů Izraelských jako písek mořský, ostatkové toliko spaseni budou.
Římanům 9. - 28. Nebo pohubení učiní spravedlivé, a to jisté, pohubení zajisté učiní Pán na zemi, a to jisté.
Římanům 9. - 29. A jakož prve pověděl Izaiáš: Byť byl Pán zástupů nepozůstavil nám semene, jako Sodoma učiněni bychom byli, a Gomoře byli bychom podobni.
Římanům 9. - 30. Což tedy díme? Že pohané, kteříž nenásledovali spravedlnosti, dosáhli spravedlnosti, a to spravedlnosti té, kteráž jest z víry;
Římanům 9. - 31. Izrael pak následovav zákona spravedlnosti, k zákonu spravedlnosti nepřišel.
Římanům 9. - 32. Proč? Nebo ne z víry, ale jako z skutků Zákona jí hledali. Urazili se zajisté o kámen urážky,
Římanům 9. - 33. Jakož psáno jest: Aj, kladu na Sionu kámen urážky a skálu pohoršení, a každý, kdož uvěří v něj, nebude zahanben.
Římanům 10. - 1. Bratří, příchylnost zajisté s zvláštní libostí srdce mého jestiť k Izraelovi, i modlitba za něj k Bohu, aby spasen byl.
Římanům 10. - 2. Neboť jim svědectví vydávám, žeť horlivost Boží mají, ale ne podle umění.
Římanům 10. - 3. Nebo neznajíce Boží spravedlnosti, a svou vlastní spravedlnost hledajíce vystaviti, spravedlnosti Boží nebyli poddáni.
Římanům 10. - 4. Nebo konec Zákona jest Kristus k ospravedlnění všelikému věřícímu.
Římanům 10. - 5. Nebo Mojžíš píše o spravedlnosti, kteráž jest z Zákona, pravě: Který by koli člověk činil ty věci, živ bude v nich.
Římanům 10. - 6. Ta pak spravedlnost, kteráž jest z víry, takto praví: Neříkej v srdci svém: Kdo vstoupí na nebe? To jest Krista s výsosti svésti.
Římanům 10. - 7. Aneb kdo sstoupí do propasti? To jest Krista z mrtvých vzbuditi.
Římanům 10. - 8. Ale co dí spravedlnost z víry? Blízko tebe jestiť slovo, v ústech tvých a v srdci tvém. A toť jest slovo to víry, kteréž kážeme,
Římanům 10. - 9. Totiž, vyznáš-li ústy svými Pána Ježíše a srdcem svým uvěříš-li, že jej Bůh vzkřísil z mrtvých, spasen budeš.
Římanům 10. - 10. Nebo srdcem se věří k spravedlnosti, ale ústy vyznání děje se k spasení.
Římanům 10. - 11. Nebo dí Písmo: Všeliký, kdož věří v něj, nebude zahanben.
Římanům 10. - 12. Neníť zajisté rozdílu mezi Židem a Řekem; nebo tentýž Pán všech, bohatý jest ke všem vzývajícím jej.
Římanům 10. - 13. Každý zajisté, kdožkoli vzýval by jméno Páně, spasen bude.
Římanům 10. - 14. Ale kterak budou vzývati toho, v kteréhož neuvěřili? A kterak uvěří tomu, o němž neslyšeli? A kterak uslyší bez kazatele?
Římanům 10. - 15. A kterak kázati budou, jestliže nebudou posláni? Jakož psáno jest: Aj, jak krásné nohy zvěstujících pokoj, zvěstujících dobré věci.
Římanům 10. - 16. Ale ne všickni uposlechli evangelium. Nebo Izaiáš praví: Pane, kdo uvěřil kázání našemu?
Římanům 10. - 17. Tedy víra z slyšení, a slyšení skrze slovo Boží.
Římanům 10. - 18. Ale pravímť: Zdaliž jsou neslyšeli? Anobrž po vší zemi rozšel se zvuk jejich a až do končin okršlku země slova jejich.
Římanům 10. - 19. Ale pravím: Zdaliž nepoznal Izrael toho? Ano první z nich Mojžíš řekl: Já k závisti vás přivedu skrze národ ten, kteréhož nemáte za lid můj; skrze lid nemoudrý k hněvu popudím vás.
Římanům 10. - 20. A Izaiáš směle dí: Nalezen jsem od těch, kteříž mne nehledali; zjeven jsem těm, kteříž se na mne neptali.
Římanům 10. - 21. Ale proti lidu Izraelskému dí: Přes celý den roztahoval jsem ruce své k lidu nepovolnému a protivnému.
Římanům 11. - 1. Protož pravím: Zdali jest Bůh zavrhl lid svůj? Nikoli; nebo i já Izraelský jsem, z semene Abrahamova, z pokolení Beniaminova.
Římanům 11. - 2. Nezavrhlť jest Bůh lidu svého, kterýž předzvěděl. Zdali nevíte, co Písmo praví o Eliášovi? Kterak se modlí Bohu proti lidu Izraelskému řka:
Římanům 11. - 3. Pane, proroky tvé zmordovali a oltáře tvé rozkopali, já pak zůstal jsem sám, a i méť duše hledají.
Římanům 11. - 4. Ale co jemu dí odpověd Boží? Pozůstavil jsem sobě sedm tisíců mužů, kteříž neskláněli kolen před Bálem.
Římanům 11. - 5. Takť i nyní ostatkové podle vyvolení jdoucího z pouhé milosti Boží zůstali,
Římanům 11. - 6. A poněvadž z milosti, tedy ne z skutků, sic jinak milost již by nebyla milost. Pakli z skutků, tedy již není milost, jinak skutek nebyl by skutek.
Římanům 11. - 7. Což tedy? Čeho hledá Izrael, toho jest nedošel, ale vyvolení došli toho, jiní pak zatvrzeni jsou,
Římanům 11. - 8. (Jakož psáno jest: Dal jim Bůh ducha zkormoucení, oči, aby neviděli, a uši, aby neslyšeli,) až do dnešního dne.
Římanům 11. - 9. A David dí: Budiž jim stůl jejich osidlem a pastmi a pohoršením i spravedlivým odplacením.
Římanům 11. - 10. Zatmětež se oči jejich, ať nevidí, a hřbet jejich vždycky shýbej.
Římanům 11. - 11. A z toho pravím: Tak-liž jsou pak Židé klesli, aby docela padli? Nikoli, ale jejich klesnutím spasení přiblížilo se pohanům, aby je tak Bůh k závidění přivedl.
Římanům 11. - 12. A poněvadž pak jejich pád jest bohatství světa a zmenšení jejich jest bohatství pohanů, čím více plnost jich?
Římanům 11. - 13. Vámť zajisté pravím pohanům, jelikož jsem já apoštol pohanský, přisluhování mé oslavuji,
Římanům 11. - 14. Zda bych jak k závidění vzbuditi mohl ty, jenž jsou tělo mé, a k spasení přivésti aspoň některé z nich.
Římanům 11. - 15. Nebo kdyžť zavržení jich jest smíření světa, co pak bude zase jich přijetí, než život z mrtvých?
Římanům 11. - 16. Poněvadž prvotiny svaté jsou, takéť svaté jest i těsto; a jest-liť kořen svatý, tedy i ratolesti.
Římanům 11. - 17. Žeť jsou pak některé ratolesti vylomeny, a ty, byv planou olivou, vštípen jsi místo nich a učiněn jsi účastník kořene i tučnosti olivy.
Římanům 11. - 18. Proto ty se nechlub proti ratolestem. Pakli se chlubíš, věz, že ne ty kořen neseš, ale kořen tebe.
Římanům 11. - 19. Pakli díš: Vylomeny jsou ratolesti, abych já byl vštípen,
Římanům 11. - 20. Dobře pravíš. Pro nevěru vylomeny jsou, ale ty věrou stojíš. Nebudiž vysokomyslný, ale boj se.
Římanům 11. - 21. Nebo poněvadž Bůh ratolestem přirozeným neodpustil, věz, žeť by ani tobě neodpustil.
Římanům 11. - 22. A protož viz dobrotivost i zuřivost Boží. K těm zajisté, kteříž padli, zuřivost, ale k tobě dobrotivost, ač budeš-li trvati v dobrotě. Sic jinak i ty vyťat budeš.
Římanům 11. - 23. Ano i oni, jestliže nezůstanou v nevěře, zase vštípeni budou. Mocenť jest zajisté Bůh zase vštípiti je.
Římanům 11. - 24. Nebo poněvadž ty vyťat jsi z přirozené plané olivy a proti přirození vštípen jsi v dobrou olivu, čím více pak ti, kteříž podle přirození jsou z dobré olivy, vštípeni budou v svou vlastní olivu.
Římanům 11. - 25. Neboť nechci, bratří, abyste nevěděli tohoto tajemství, (abyste nebyli sami u sebe moudří,) že zatvrdilost tato zčástky přihodila se Izraelovi, dokudž by nevešla plnost pohanů.
Římanům 11. - 26. A takť všecken Izrael spasen bude, jakož psáno jest: Přijde z Siona vysvoboditel a odvrátíť bezbožnosti od Jákoba.
Římanům 11. - 27. A tatoť bude smlouva má s nimi, když shladím hříchy jejich.
Římanům 11. - 28. A tak s strany evangelium jsouť nepřátelé pro vás, ale podle vyvolení jsou milí pro otce svaté.
Římanům 11. - 29. Darů zajisté svých a povolání Bůh nelituje.
Římanům 11. - 30. Nebo jakož i vy někdy jste nebyli poslušni Boha, ale nyní milosrdenství jste došli pro jejich nevěru,
Římanům 11. - 31. Tak i oni nyní neuposlechli, aby pro učiněné vám milosrdenství i oni také milosrdenství dosáhli.
Římanům 11. - 32. Zavřel zajisté Bůh všecky v nevěře, aby se nade všemi smiloval.
Římanům 11. - 33. Ó hlubokosti bohatství i moudrosti i umění Božího! Jak jsou nezpytatelní soudové jeho a nevystižitelné cesty jeho!
Římanům 11. - 34. Nebo kdo jest poznal mysl Páně? Aneb kdo jemu radil?
Římanům 11. - 35. Nebo kdo prve dal jemu, a budeť mu odplaceno?
Římanům 11. - 36. Nebo z něho a skrze něho a v něm jsou všecky věci, jemuž sláva na věky. Amen.
Římanům 12. - 1. Protož prosím vás, bratří, skrze milosrdenství Boží, abyste vydávali těla svá v obět živou, svatou, Bohu libou, rozumnou službu vaši.
Římanům 12. - 2. A nepřipodobňujte se světu tomuto, ale proměňtež se obnovením mysli vaší, tak abyste zkusili, jaká by byla vůle Boží dobrá, libá a dokonalá.
Římanům 12. - 3. Neboť pravím (skrze milost, kteráž dána jest mi,) každému z těch, jenž jsou mezi vámi, aby ne více smyslil, než sluší smysliti, ale aby smyslil v středmosti, tak jakž jednomu každému Bůh udělil míru víry.
Římanům 12. - 4. Nebo jakož v jednom těle mnohé údy máme, ale nemají všickni údové jednostejného díla,
Římanům 12. - 5. Tak mnozí jedno tělo jsme v Kristu, a obzvláštně jedni druhých údové.
Římanům 12. - 6. Ale majíce obdarování rozdílná podle milosti, kteráž dána jest nám, buďto proroctví, kteréž ať jest podle pravidla víry;
Římanům 12. - 7. Buďto úřad, v bedlivém přisluhování; buďto ten, jenž učí, v vyučování.
Římanům 12. - 8. Též kdo napomíná, v napomínání; ten, jenž rozdává, dávej v upřímnosti; kdož jiným předložen jest, konej úřad svůj s pilností; kdo milosrdenství činí, s ochotností.
Římanům 12. - 9. Milování buď bez pokrytství; v ošklivosti mějte zlé, připojeni jsouce k dobrému.
Římanům 12. - 10. Láskou bratrskou jedni k druhým nakloněni jsouce, uctivostí se vespolek předcházejte,
Římanům 12. - 11. V pracech neleniví, duchem vroucí, příhodnosti času šetřící,
Římanům 12. - 12. Nadějí se radující, v souženích trpěliví, na modlitbě ustaviční,
Římanům 12. - 13. V potřebách s svatými se sdělující, přívětivosti k hostem následující.
Římanům 12. - 14. Dobrořečte protivníkům vašim, dobrořečte, pravím, a nezlořečte.
Římanům 12. - 15. Radujte s radujícími, a plačte s plačícími.
Římanům 12. - 16. Buďte vespolek jednomyslní, ne vysoce o sobě smýšlejíce, ale k nízkým se nakloňujíce.
Římanům 12. - 17. Nebuďte opatrní sami u sebe. Žádnému zlého za zlé neodplacujte, opatrujíce dobré přede všemi lidmi,
Římanům 12. - 18. Jestliže jest možné, pokudž na vás jest, se všemi lidmi pokoj majíce,
Římanům 12. - 19. Ne sami sebe mstíce, nejmilejší, ale dejte místo hněvu; nebo psáno jest: Mně pomsta, já odplatím, praví Pán.
Římanům 12. - 20. A protož lační-li nepřítel tvůj, nakrm jej, a žízní-li, dej mu píti. Nebo to učině, uhlí řeřavé shrneš na hlavu jeho.
Římanům 12. - 21. Nedej se přemoci zlému, ale přemáhej v dobrém zlé.
Římanům 13. - 1. Každá duše vrchnostem povýšeným poddána buď. Neboť není vrchnosti, jediné od Boha, a kteréž vrchnosti jsou, ty od Boha zřízené jsou.
Římanům 13. - 2. A protož, kdož se vrchnosti protiví, Božímu zřízení se protiví; kteříž se pak protiví, tiť sobě odsouzení dobudou.
Římanům 13. - 3. Nebo vrchnosti nejsou k strachu dobře činícím, ale zle činícím. Protož chceš-li se nebáti vrchnosti, čiň dobře, a budeš míti chválu od ní.
Římanům 13. - 4. Boží zajisté služebník jest, tobě k dobrému. Pakli bys zle činil, boj se; neboť ne nadarmo nese meč. Boží zajisté služebník jest, mstitel zuřivý nad tím, kdož zle činí.
Římanům 13. - 5. A protož musejíť vrchnostem všickni poddáni býti, netoliko pro hněv, ale i pro svědomí.
Římanům 13. - 6. Nebo proto i daň dáváte, poněvadž služebníci Boží jsou, pilnou práci o to vedouce.
Římanům 13. - 7. Každému tedy což jste povinni, dávejte. Komu daň, tomu daň; komu clo, tomu clo; komu bázeň, tomu bázeň; komu čest, tomu čest.
Římanům 13. - 8. Žádnému nebývejte nic dlužni, než to, abyste se vespolek milovali. Nebo kdož miluje bližního, Zákon naplnil,
Římanům 13. - 9. Poněvadž to přikázání: Nesesmilníš, nezabiješ, neukradneš, nepromluvíš křivého svědectví, nepožádáš, a jest-li které jiné přikázání, v tomto slovu se zavírá: Milovati budeš bližního svého jako sebe samého.
Římanům 13. - 10. Láska bližnímu zle neučiní, a protož plnost Zákona jestiť láska.
Římanům 13. - 11. A zvláště pak vidouce takovou příhodnost, žeť jest se nám již čas ze sna probuditi. (Nyníť zajisté blíže nás jest spasení, nežli když jsme uvěřili.)
Římanům 13. - 12. Noc pominula, ale den se přiblížil. Odvrzmež tedy skutky temnosti, a oblecme se v odění světla.
Římanům 13. - 13. Jakožto ve dne poctivě choďme, ne v hodování a v opilství, ne v smilstvích a v chlipnostech, ne v sváru a v závisti,
Římanům 13. - 14. Ale oblecte se v Pána Jezukrista, a nepečujte o tělo k vyplňování žádostí jeho.
Římanům 14. - 1. Mdlého pak u víře přijímejte, ne k hádkám o nepotřebných otázkách.
Římanům 14. - 2. Nebo někdo věří, že může jísti všecko; jiný pak u víře mdlý jsa, jí zelinu.
Římanům 14. - 3. Ten, kdož jí, nepokládej sobě za nic toho, kdož nejí; a kdo nejí, toho nesuď, kdož jí. Nebo Bůh přijal jej.
Římanům 14. - 4. Ty kdo jsi, abys soudil cizího služebníka? Však Pánu svému stojí, anebo padá. Staneť pak; mocen jest zajisté Bůh utvrditi jej.
Římanům 14. - 5. Nebo někdo rozsuzuje mezi dnem a dnem, a někdo soudí každý den jednostejný býti. Jeden každý v svém smyslu ujištěn buď.
Římanům 14. - 6. Kdož dnů šetří, Pánu šetří; a kdo nešetří, Pánu nešetří. A kdo jí, Pánu jí, nebo děkuje Bohu; a kdož nejí, Pánu nejí, a děkuje Bohu.
Římanům 14. - 7. Žádný zajisté z nás není sám sobě živ, a žádný sobě sám neumírá.
Římanům 14. - 8. Nebo buďto že jsme živi, Pánu živi jsme; buďto že mřeme, Pánu mřeme. A tak buď že jsme živi, buď že umíráme, Páně jsme.
Římanům 14. - 9. Na toť jest zajisté Kristus i umřel, i z mrtvých vstal, i ožil, aby nad živými i nad mrtvými panoval.
Římanům 14. - 10. Ty pak proč odsuzuješ bratra svého? Anebo také ty proč za nic pokládáš bratra svého? Však všickni staneme před stolicí Kristovou.
Římanům 14. - 11. Psáno jest zajisté: Živť jsem já, praví Pán, žeť přede mnou bude klekati každé koleno, a každý jazyk vyznávati bude Boha.
Římanům 14. - 12. A takť jeden každý z nás sám za sebe počet vydávati bude Bohu.
Římanům 14. - 13. Nesuďmež tedy více jedni druhých, ale toto raději rozsuzujte, jak byste nekladli úrazu nebo pohoršení bratru.
Římanům 14. - 14. Vím a v tom ujištěn jsem v Pánu Ježíši, žeť nic nečistého není samo z sebe; než tomu, kdož tak soudí, že by nečisté bylo, jemuť nečisté jest.
Římanům 14. - 15. Ale bývá-liť rmoucen bratr tvůj pro pokrm, již nechodíš podle lásky. Hlediž, abys k zahynutí nepřivedl pokrmem svým toho, za kteréhož Kristus umřel.
Římanům 14. - 16. Nebudiž tedy v porouhání dáno dobré vaše.
Římanům 14. - 17. Království zajisté Boží není pokrm a nápoj, ale spravedlnost a pokoj a radost v Duchu svatém.
Římanům 14. - 18. Nebo kdož v tom slouží Kristu, milý jest Bohu a lidem příjemný.
Římanům 14. - 19. Protož následujme toho, což by sloužilo ku pokoji a k vzdělání vespolek.
Římanům 14. - 20. Nekaziž pro pokrm díla Božího. Všecko zajisté čisté jest, ale zlé jest člověku, kterýž jí s pohoršením.
Římanům 14. - 21. Dobré jest nejísti masa a nepíti vína, ani čehokoli toho, na čemž se uráží bratr tvůj, nebo horší, anebo zemdlívá.
Římanům 14. - 22. Ty víru máš? Mějž ji sám u sebe před Bohem. Blahoslavený, kdož nesoudí sebe samého v tom, což oblibuje.
Římanům 14. - 23. Ale kdož pak rozpakuje se, kdyby jedl, odsouzen jest, nebo ne z víry jí. A cožkoli není z víry, hřích jest.
Římanům 15. - 1. Povinniť jsme pak my silní mdloby nemocných snášeti, a ne sami sobě se líbiti.
Římanům 15. - 2. Ale jeden každý z nás bližnímu se lib k dobrému pro vzdělání.
Římanům 15. - 3. Nebo i Kristus ne sám se sobě líbil, ale jakož psáno jest: Hanění hanějících tebe připadla jsou na mne.
Římanům 15. - 4. Nebo kteréžkoli věci napsány jsou, k našemu naučení napsány jsou, abychom skrze trpělivost a potěšení Písem naději měli.
Římanům 15. - 5. Bůh pak dárce trpělivosti a potěšení dejž vám jednomyslným býti vespolek podle Jezukrista,
Římanům 15. - 6. Abyste jednomyslně jedněmi ústy oslavovali Boha a Otce Pána našeho Jezukrista.
Římanům 15. - 7. Protož přijímejte se vespolek, jakož i Kristus přijal nás v slávu Boží.
Římanům 15. - 8. Neboť pravím vám, že Kristus Ježíš byl služebníkem obřízky pro Boží pravost, aby potvrzeni byli slibové otcům učinění,
Římanům 15. - 9. A aby pohané z milosrdenství slavili Boha, jakož psáno jest: Protož vyznávati tebe budu mezi pohany, a jménu tvému plésati budu.
Římanům 15. - 10. A opět dí: Veselte se pohané s lidem jeho.
Římanům 15. - 11. A opět: Chvalte Hospodina všickni národové, a velebtež ho všickni lidé.
Římanům 15. - 12. A opět Izaiáš dí: Budeť kořen Jesse, a ten, jenž povstane, panovati nad pohany; v němť pohané doufati budou.
Římanům 15. - 13. Bůh pak naděje naplňujž vás všelikou radostí a pokojem u víře, tak abyste se rozhojnili v naději skrze moc Ducha svatého.
Římanům 15. - 14. Vím zajisté, bratří moji, i já také o vás, že i vy jste plní dobroty, naplněni jsouce všelikou známostí, takže se i napomínati můžete vespolek.
Římanům 15. - 15. Ale však proto psal jsem vám, bratří, poněkud směle, jako ku paměti přivodě vám, podle milosti, kteráž jest mi dána od Boha,
Římanům 15. - 16. K tomu, abych byl služebníkem Ježíše Krista mezi pohany, slouže evangelium Božímu, aby byla obět pohanů vzácná, posvěcena jsuci skrze Ducha svatého.
Římanům 15. - 17. Mám se tedy čím chlubiti v Kristu Ježíši, v Božích věcech.
Římanům 15. - 18. Neboť bych se neodvážil mluviti toho, čehož by skrze mne neučinil Kristus, k tomu, aby ku poslušenství přivedeni byli pohané slovem i skutkem,
Římanům 15. - 19. V moci divů a zázraků, v síle Ducha Božího, takže jsem od Jeruzaléma vůkol až k Ilyrické zemi naplnil evangelium Kristovým,
Římanům 15. - 20. A to tak žádostiv jsa kázati evangelium, kdež ani jmenován nebyl Kristus, abych na cizí základ nestavěl,
Římanům 15. - 21. Ale jakož psáno jest: Kterýmž není zvěstováno o něm, uzří, a ti, jenž neslýchali, srozumějí.
Římanům 15. - 22. A tímť jest mi mnohokrát překaženo přijíti k vám.
Římanům 15. - 23. Nyní pak nemaje již více místa v těchto krajinách a žádost maje přijíti k vám od mnoha let,
Římanům 15. - 24. Kdyžkoli půjdu do Hišpanie, přijdu k vám. Mámť zajisté naději, že tudy jda, uzřím vás, a že vy mne provodíte tam, avšak až bych prve u vás poněkud pobyl.
Římanům 15. - 25. Nyní pak beru se do Jeruzaléma, službu čině svatým.
Římanům 15. - 26. Nebo za dobré se vidělo Macedonským a Achaiským, aby sbírku nějakou učinili na chudé svaté, kteříž jsou v Jeruzalémě.
Římanům 15. - 27. Takť sobě to oblíbili, a také povinni jsou jim to. Nebo poněvadž duchovních věcí jejich byli účastni pohané, povinniť jsou jim také sloužiti tělesnými.
Římanům 15. - 28. A protož když to vykonám a jim odvedu užitek ten, půjduť skrze vás do Hišpanie.
Římanům 15. - 29. A vímť, že přijda k vám, v hojnosti požehnání evangelium Kristova přijdu.
Římanům 15. - 30. Prosímť pak vás, bratří, skrze Pána našeho Jezukrista a skrze lásku Ducha svatého, abyste spolu se mnou modlili se za mne Bohu snažně,
Římanům 15. - 31. Abych vysvobozen byl od protivníků, kteříž jsou v Judstvu a aby služba tato má příjemná byla svatým v Jeruzalémě,
Římanům 15. - 32. Abych k vám bohdá s radostí přišel, a s vámi poodpočinul.
Římanům 15. - 33. Bůh pak pokoje budiž se všemi vámi. Amen.
Římanům 16. - 1. Poroučímť pak vám Fében, sestru naši, služebnici církve Cenchrenské,
Římanům 16. - 2. Abyste ji přijali v Pánu, tak jakž sluší na svaté, a abyste jí pomocni byli, jestliže by vás v čem potřebovala. Nebo i ona mnohým hostem ochotně posluhovala, až i mně také.
Římanům 16. - 3. Pozdravte Priscilly a Akvila, pomocníků mých v Kristu Ježíši,
Římanům 16. - 4. Kteříž pro můj život svých vlastních hrdel nasadili, jimžto ne já sám toliko děkuji, ale i všecky církve pohanské,
Římanům 16. - 5. I domácího jejich shromáždění. Pozdravte mého milého Epéneta, kterýž jest prvotiny Achaie v Kristu.
Římanům 16. - 6. Pozdravte Marie, kteráž mnoho práce měla s námi.
Římanům 16. - 7. Pozdravte Andronika a Junia, příbuzných mých a spoluvězňů mých, kteříž jsou vzácní u apoštolů a kteříž přede mnou byli v Kristu Ježíši.
Římanům 16. - 8. Pozdravte Amplia mně v Pánu milého.
Římanům 16. - 9. Pozdravte Urbana, pomocníka našeho v Kristu, a Stachyna mého milého.
Římanům 16. - 10. Pozdravte Apella zkušeného v Kristu. Pozdravte těch, kteříž jsou z domu Aristobulova.
Římanům 16. - 11. Pozdravte Herodiona, příbuzného mého. Pozdravte těch, kteří jsou z čeledi Narciškovy věřící v Pána.
Římanům 16. - 12. Pozdravte Tryfény a Tryfózy, kteréž práci vedou v Pánu. Pozdravte Persidy milé, kteráž mnoho pracovala v Pánu.
Římanům 16. - 13. Pozdravte Rufa, zvláštního v Pánu, a matky jeho i mé.
Římanům 16. - 14. Pozdravte Asynkrita, Flegonta, Hermy, Patroba, Merkuria, i jiných bratří, kteříž jsou s nimi.
Římanům 16. - 15. Pozdravte Filologa i Julie, Nerea a sestry jeho, i Olympa i všech svatých, kteříž jsou s nimi.
Římanům 16. - 16. Pozdravte sebe vespolek v políbení svatém. Pozdravujíť vás církve Kristovy.
Římanům 16. - 17. Prosímť pak vás, bratří, abyste šetřili těch, kteříž různice a pohoršení činí, naodpor učení tomu, kterémuž jste vy se naučili, a varujte se jich.
Římanům 16. - 18. Nebo takoví Pánu našemu Ježíši Kristu neslouží, ale svému břichu; a skrze lahodné řeči a pochlebenství svodí srdce prostých.
Římanům 16. - 19. Nebo vaše poslušenství všechněch došlo. A protož se raduji z vás. Než chciť, abyste byli moudří k dobrému, a prostí k zlému.
Římanům 16. - 20. Bůh pak pokoje potře satana pod nohy vaše brzo. Milost Pána našeho Jezukrista budiž s vámi. Amen.
Římanům 16. - 21. Pozdravují vás Timoteus, pomocník můj, a Lucius, a Jázon, a #Sozipater, příbuzní moji.
Římanům 16. - 22. Pozdravuji vás v Pánu já Tercius, kterýž jsem psal tento list.
Římanům 16. - 23. Pozdravuje vás Gáius, hospodář můj i vší církve. Pozdravuje vás Erastus, důchodní písař městský, a Kvartus bratr.
Římanům 16. - 24. Milost Pána našeho Jezukrista se všemi vámi. Amen.
Římanům 16. - 25. Tomu pak, jenž může vás utvrditi podle evangelium mého a kázání Ježíše Krista, podle zjevení tajemství od časů věčných skrytého,
Římanům 16. - 26. Nyní pak zjeveného i skrze Písma prorocká, podle poručení věčného Boha, ku poslušenství víry všechněm národům oznámeného,
Římanům 16. - 27. Tomu, pravím, samému moudrému Bohu sláva skrze Jezukrista na věky. Amen List tento k Římanům psán jest z Korintu, a poslán po Fében, služebnici sboru Cenchrenského.
Galatským 1. - 1. Pavel apoštol, (ne od lidí, ani skrze člověka, ale skrze Jezukrista, a Boha Otce, kterýž jej vzkřísil z mrtvých,)
Galatským 1. - 2. I ti, kteříž jsou se mnou, všickni bratří sborům Galatským:
Galatským 1. - 3. Milost vám a pokoj od Boha Otce a Pána našeho Jezukrista,
Galatským 1. - 4. Kterýž vydal sebe samého za hříchy naše, aby nás vytrhl z tohoto přítomného věku zlého, podle vůle Boha a Otce našeho,
Galatským 1. - 5. Jemuž buď sláva na věky věků. Amen.
Galatským 1. - 6. Divím se tomu, že tak rychle od toho, kterýž vás povolal v milost Kristovu, uchýlili jste se k jinému evangelium,
Galatským 1. - 7. Kteréž není jiné, ale jsou někteří, ješto vás kormoutí a převrátiti chtějí evangelium Kristovo.
Galatským 1. - 8. Ale bychom pak i my neb anděl s nebe kázal vám mimo to, což jsme vám kázali, prokletý buď.
Galatským 1. - 9. Jakož jsme již pověděli, a ještě znovu pravím: Jestliže by vám kdo co jiného kázal mimo to, což jste přijali, prokletý buď.
Galatským 1. - 10. Nebo lidské-liž věci, čili Boží předkládám? Zdaliž lidem se líbiti hledám? Kdybych se zajisté ještě lidem zaliboval, služebník Kristův bych nebyl.
Galatským 1. - 11. Oznamujiť pak vám, bratří, že evangelium to, kteréž kázáno jest ode mne, není podle člověka.
Galatským 1. - 12. Nebo aniž jsem já ho přijal od člověka, ani se naučil, ale skrze zjevení Ježíše Krista.
Galatským 1. - 13. Slýchali jste zajisté o mém obcování někdejším v Židovstvu, kterak jsem se velice protivil církvi Boží a hubil jsem ji,
Galatským 1. - 14. A že jsem prospíval v Židovstvu nad mnohé mně rovné v pokolení mém, byv velmi horlivý milovník otcovských ustanovení.
Galatským 1. - 15. Ale když se zalíbilo Bohu, kterýž mne byl oddělil z života matky mé a povolal skrze milost svou,
Galatským 1. - 16. Zjeviti Syna svého mně, abych jej kázal mezi pohany, hned jsem se neporadil s tělem a krví;
Galatským 1. - 17. Aniž jsem se vrátil do Jeruzaléma k těm, jenž prve byli apoštolé nežli já, ale šel jsem do Arabie, přišel jsem pak zase do Damašku.
Galatským 1. - 18. Potom po třech letech navrátil jsem se do Jeruzaléma, abych navštívil Petra, a pobyl jsem u něho patnácte dní.
Galatským 1. - 19. Jiného pak z apoštolů žádného jsem neviděl než Jakuba, bratra Páně.
Galatským 1. - 20. Cožť pak píši vám, aj, před Bohem osvědčuji, žeť neklamám.
Galatským 1. - 21. Potom přišel jsem do krajin Syrských a Cilických.
Galatským 1. - 22. A nebyl jsem známý osobou sborům Židovským, kteříž byli v Kristu,
Galatským 1. - 23. Než toliko slýchali o mně: Že ten, kterýž se nám někdy protivil, již nyní káže víru, kterouž někdy hubil.
Galatským 1. - 24. A slavili ve mně Boha.
Galatským 2. - 1. Potom po čtrnácti letech opět vstoupil jsem do Jeruzaléma s Barnabášem, pojav s sebou i Tita.
Galatským 2. - 2. Vstoupil jsem pak podle zjevení, a vypravoval jsem jim evangelium, kteréž káži mezi pohany, a zvláště pak znamenitějším, abych snad nadarmo neběžel nyní i prve.
Galatským 2. - 3. Ale ani Titus, kterýž se mnou byl, pohan byv, nebyl přinucen obřezati se,
Galatským 2. - 4. Totiž pro podešlé falešné bratří, kteříž se byli vloudili k vyšpehování svobody naší, kterouž máme v Kristu Ježíši, aby nás v službu podrobili.
Galatským 2. - 5. Kterýmžto ani na chvilku neustoupili jsme a nepoddali se, aby pravda evangelium zůstala u vás.
Galatským 2. - 6. Od těch pak, kteříž se zdadí něco býti, nic mi není přidáno, ač jací jsou někdy byli, mně potom nic není, Bůhť osoby člověka nepřijímá; ti, pravím, kteříž se něco zdadí býti, nic mi nepřidali.
Galatským 2. - 7. Nýbrž naodpor, když uzřeli, že jest mi svěřeno evangelium, abych je kázal neobřezaným, jako i Petrovi mezi Židy,
Galatským 2. - 8. (Nebo ten, kterýž mocný byl skrze Petra z strany apoštolství mezi Židy, byl mocný i skrze mne mezi pohany,)
Galatským 2. - 9. A poznavše milost mně danou, Jakub a Petr a Jan, kteříž se zdadí sloupové býti, podali svých pravic mně a Barnabášovi na tovaryšství, abychom my mezi pohany a oni mezi Židy kázali.
Galatským 2. - 10. Toliko napomenuli, abychom na chudé pamatovali, což jsem se i činiti snažoval.
Galatským 2. - 11. A když byl přišel Petr do Antiochie, zjevně jsem jemu odepřel; hoden zajisté byl trestání.
Galatským 2. - 12. Nebo prve nežli jsou přišli někteří od Jakuba, jídal s pohany, a když přišli, ucházel a odděloval se od nich, boje se těch, kteříž byli z Židovstva.
Galatským 2. - 13. A spolu s ním v tom pokrytství byli i jiní Židé, takže i Barnabáš uveden byl v jejich pokrytství.
Galatským 2. - 14. Ale já uzřev, že nesprostně chodí v pravdě evangelium, řekl jsem Petrovi přede všemi: Poněvadž ty jsa Žid, pohansky živ jsi, a ne Židovsky, proč pohany k Židovskému způsobu vedeš?
Galatským 2. - 15. My přirození Židé, a ne pohané hříšní,
Galatským 2. - 16. Vědouce, že nebývá člověk ospravedlněn z skutků Zákona, ale skrze víru v Jezukrista, i my v Krista uvěřili jsme, abychom ospravedlněni byli z víry Kristovy, a ne z skutků Zákona, protože nebude ospravedlněn z skutků Zákona žádný člověk.
Galatským 2. - 17. Jestliže pak hledajíce ospravedlněni býti v Kristu, nalézáme se i my hříšníci, tedy jest Kristus služebník hřícha? Nikoli.
Galatským 2. - 18. Nebo budu-li to, což jsem zbořil, opět zase vzdělávati, přestupníkem sebe činím.
Galatským 2. - 19. Já zajisté skrze Zákon Zákonu umřel jsem, abych živ byl Bohu.
Galatským 2. - 20. S Kristem ukřižován jsem. Živť jsem pak již ne já, ale živ jest ve mně Kristus. Že pak nyní živ jsem v těle, u víře Syna Božího živ jsem, kterýžto zamiloval mne a vydal sebe samého za mne.
Galatským 2. - 21. Nepohrdámť tou milostí Boží. Nebo jestližeť jest z Zákona spravedlnost, tedyť jest Kristus nadarmo umřel.
Galatským 3. - 1. Ó nemoudří Galatští, kdož jest vás tak zmámil, abyste nebyli povolni pravdě, kterýmž před očima Ježíš Kristus prve byl vypsán a mezi vámi ukřižován?
Galatským 3. - 2. Toto bych jen rád chtěl zvěděti od vás, z skutků-li Zákona Ducha svatého jste přijali, čili z slyšení víry?
Galatským 3. - 3. Tak nemoudří jste? Počavše Duchem, již nyní tělem konáte?
Galatským 3. - 4. Tak mnoho trpěli jste nadarmo? A ještě nadarmo-li.
Galatským 3. - 5. Ten tedy, kterýž vám dává Ducha svatého a činí divy mezi vámi, z skutků-li Zákona to činí, čili z slyšení víry?
Galatským 3. - 6. Jako Abraham uvěřil Bohu, a počteno jemu to k spravedlnosti.
Galatským 3. - 7. A tak vidíte, že ti, kteříž jsou z víry, ti jsou synové Abrahamovi.
Galatským 3. - 8. Předzvěděvši pak Písmo, že z víry ospravedlňuje pohany Bůh, předpovědělo Abrahamovi: Že v tobě budou požehnáni všickni národové.
Galatským 3. - 9. A tak ti, kteříž jsou z víry, docházejí požehnání s věrným Abrahamem.
Galatským 3. - 10. Kteříž pak koli z skutků Zákona jsou, pod zlořečenstvím jsou. Nebo psáno jest: Zlořečený každý, kdož nezůstává ve všem, což jest psáno v knihách Zákona, aby to plnil.
Galatským 3. - 11. A že z Zákona nebývá žádný ospravedlněn před Bohem, zjevné jest, nebo spravedlivý z víry živ bude.
Galatským 3. - 12. Zákon pak není z víry, ale ten člověk, kterýž by plnil ta přikázání, živ bude v nich.
Galatským 3. - 13. Ale vykoupilť jest nás Kristus z zlořečenství Zákona, učiněn byv pro nás zlořečenstvím, (nebo psáno jest: Zlořečený každý, kdož visí na dřevě),
Galatským 3. - 14. Aby na pohany požehnání Abrahamovo přišlo v Kristu Ježíši a abychom zaslíbení Ducha svatého přijali skrze víru.
Galatským 3. - 15. Bratří, po lidsku pravím: Však utvrzené některého člověka smlouvy žádný neruší, aniž k ní kdo něco přidává.
Galatským 3. - 16. Abrahamovi pak učiněna jsou zaslíbení, i semeni jeho. Nedí: A semenům, jako by o mnohých mluvil, ale jako o jednom: A semenu tvému, jenž jest Kristus.
Galatským 3. - 17. Totoť pak pravím: Že smlouvy prve od Boha stvrzené, vztahující se k Kristu, Zákon, kterýž po čtyřech stech a po třidcíti letech začal se, nevyprazdňuje, tak aby slib Boží v nic obrátil.
Galatským 3. - 18. Nebo jestližeť z Zákona pochází dědictví, tedy již ne z zaslíbení. Ale Abrahamovi skrze zaslíbení daroval jest Bůh dědictví.
Galatským 3. - 19. Což pak Zákon? Pro přestupování ustanoven jest, dokudž by nepřišlo to símě, jemuž se stalo zaslíbení, způsobený skrze anděly v ruce prostředníka.
Galatským 3. - 20. Ale prostředník není jednoho, Bůh pak jeden jest.
Galatským 3. - 21. Tedy Zákon jest proti slibům Božím? Odstup to. Nebo kdyby byl Zákon dán, kterýž by mohl obživiti, jistě z Zákona byla by spravedlnost.
Galatským 3. - 22. Ale zavřelo Písmo všecky pod hřích, aby zaslíbení z víry Jezukristovy dáno bylo věřícím.
Galatským 3. - 23. Prve pak, nežli přišla víra, pod Zákonem byli jsme ostříháni, zavříni jsouce k té víře, kteráž potom měla zjevena býti.
Galatským 3. - 24. A tak Zákon pěstounem naším byl k Kristu, abychom z víry ospravedlněni byli.
Galatským 3. - 25. Ale když přišla víra, již nejsme pod pěstounem.
Galatským 3. - 26. Všickni zajisté vy synové Boží jste v Kristu Ježíši skrze víru.
Galatským 3. - 27. Nebo kteřížkoli v Krista pokřtěni jste, Krista jste oblékli.
Galatským 3. - 28. Neníť ani Žid, ani Řek, ani slouha, ani svobodný, ani muž, ani žena. Nebo všickni vy jedno jste v Kristu Ježíši.
Galatským 3. - 29. A když Kristovi jste, tedy símě Abrahamovo jste, a podle zaslíbení dědicové.
Galatským 4. - 1. Pravímť pak, že pokudž dědic maličký jest, nic není rozdílný od služebníka, jsa pánem všeho,
Galatským 4. - 2. Ale pod ochráncemi a správcemi jest až do času uloženého od otce.
Galatským 4. - 3. Tak i my, když jsme byli maličcí, pod živly světa byli jsme v službu podrobeni.
Galatským 4. - 4. Ale když přišla plnost času, poslal Bůh Syna svého učiněného z ženy, učiněného pod Zákonem,
Galatským 4. - 5. Aby ty, kteříž pod Zákonem byli, vykoupil, abychom právo synů přijali.
Galatským 4. - 6. A že jste synové, protož poslal Bůh Ducha Syna svého v srdce vaše, volajícího: Abba, totiž Otče.
Galatským 4. - 7. A tak již nejsi slouha, ale syn, a poněvadž syn, tedy i dědic Boží skrze Krista.
Galatským 4. - 8. Ale tehdáž, neměvše známosti Boha, sloužili jste těm, kteříž z přirození nejsou bohové.
Galatským 4. - 9. Nyní pak, znajíce Boha, nýbrž poznáni jsouce od Boha, kterakž se zpátkem zase obracíte k mdlým a bídným živlům, jimž opět znovu chcete sloužiti?
Galatským 4. - 10. Dnů šetříte, a měsíců, a časů, i let.
Galatským 4. - 11. Bojím se za vás, abych snad nadarmo nepracoval mezi vámi.
Galatským 4. - 12. Buďte jako já, neb i já jsem jako vy, bratří, prosím vás. Nic jste mi neublížili.
Galatským 4. - 13. Neb víte, že s mdlobou těla kázal jsem vám evangelium ponejprve.
Galatským 4. - 14. A pokušení mé, přišlé na tělo mé, nebylo u vás málo váženo, aniž jste pohrdli, ale jako anděla Božího přijali jste mne, jako Krista Ježíše.
Galatským 4. - 15. Jaké tehdy bylo blahoslavenství vaše? Svědectvíť vám zajisté dávám, že, kdyby to možné bylo, oči vaše vyloupíce, byli byste mi dali.
Galatským 4. - 16. Což tedy učiněn jsem vaším nepřítelem, pravdu vám pravě?
Galatským 4. - 17. Milujíť vás někteří nedobře, nýbrž odstrčiti vás chtějí, abyste vy je milovali.
Galatským 4. - 18. Slušnéť jest pak horlivě milovati v dobrém vždycky, a ne jen toliko tehdáž, když jsem přítomen vám.
Galatským 4. - 19. Synáčkové moji, (kteréž opět rodím, až by Kristus zformován byl v vás),
Galatským 4. - 20. Chtěl bych pak přítomen vám býti nyní a proměniti hlas svůj; nebo v pochybnosti jsem o vás.
Galatským 4. - 21. Povězte mi, kteříž pod Zákonem chcete býti, nepozorujete-liž Zákona?
Galatským 4. - 22. Nebo psáno jest: Že Abraham měl dva syny, jednoho z služebnice, a druhého z svobodné.
Galatským 4. - 23. Ale ten z služebnice podle těla se narodil, tento pak z svobodné podle zaslíbení.
Galatským 4. - 24. Kteréžto věci u figuře se staly. Nebo toť jsou ti dva Zákonové, jeden s hory Sinai, k manství zplozující, a tenť jest jako Agar.
Galatským 4. - 25. Agar zajisté jest hora Sinai v Arabii. Dobřeť se pak k ní trefuje nynější Jeruzalém, nebo v službu podroben jest s syny svými.
Galatským 4. - 26. Ale ten svrchní Jeruzalém svobodný jest, kterýž jest matka všech nás.
Galatským 4. - 27. Nebo psáno jest: Vesel se neplodná, kteráž nerodíš, vykřikni a zvolej, kteráž nepracuješ ku porodu; nebo ta opuštěná mnoho má synů, více nežli ta, kteráž má muže.
Galatským 4. - 28. Myť jsme tedy, ó bratří, tak jako Izák, synové zaslíbení.
Galatským 4. - 29. Ale jakož tehdáž ten podle těla zplozený protivil se tomu, kterýž byl zplozen podle Ducha, tak se děje i nyní.
Galatským 4. - 30. Než co praví Písmo? Vyvrz služebnici i syna jejího; nebo nebudeť dědicem syn služebnice s synem svobodné.
Galatským 4. - 31. A tak, bratří, nejsmeť synové služebnice, ale svobodné.
Galatským 5. - 1. Protož v svobodě, kterouž Kristus nás osvobodil, stůjte a nezapletejtež se zase v jho služebnosti.
Galatským 5. - 2. Aj, já Pavel pravím vám, že budete-li se obřezovati, Kristus vám nic neprospěje.
Galatským 5. - 3. A zase osvědčuji všelikému člověku, kterýž se obřezuje, že jest povinen všecken Zákon naplniti.
Galatským 5. - 4. Odcizili jste se Krista, kteřížkoli v Zákoně ospravedlněni býti hledáte; vypadli jste z milosti.
Galatským 5. - 5. My zajisté duchem z víry, naděje spravedlnosti očekáváme.
Galatským 5. - 6. Nebo v Kristu Ježíši ani obřízka neprospívá, ani neobřízka, ale víra skrze lásku dělající.
Galatským 5. - 7. Běželi jste dobře. Kdo jest vám překazil, abyste pravdy neposlouchali?
Galatským 5. - 8. Neníť ta rada z toho, kterýž vás volá.
Galatským 5. - 9. Maličko kvasu všecko těsto nakvašuje.
Galatským 5. - 10. Jáť mám naději o vás v Pánu, že nic jiného smýšleti nebudete; ale ten, jenž kormoutí vás, trpěti bude soud, kdožť jest on koli.
Galatským 5. - 11. Já pak, bratří, káži-li také obřízku, i pročež protivenství trpím? Tedy jest vyprázdněno pohoršení kříže.
Galatským 5. - 12. Ó by raději odřezáni byli, kteříž vás nepokojí.
Galatským 5. - 13. Nebo vy v svobodu povoláni jste, bratří, toliko abyste té svobody nepokládali sobě za zámysl povolování tělu, ale skrze lásku posluhujte sobě vespolek.
Galatským 5. - 14. Nebo všecken Zákon v jednom slovu se zavírá, totiž v tom: Milovati budeš bližního svého jako sebe samého.
Galatským 5. - 15. Pakli se vespolek koušete a žerete, hleďtež, abyste jedni od druhých zkaženi nebyli.
Galatským 5. - 16. Ale pravímť: Duchem choďte, a žádosti těla nevykonáte.
Galatským 5. - 17. Nebo tělo žádá proti Duchu, a Duch proti tělu. Ty pak věci jsou sobě vespolek odporné, tak abyste ne hned, což byste chtěli, to činili.
Galatským 5. - 18. Jestliže pak Duchem vedeni býváte, nejste pod Zákonem.
Galatským 5. - 19. Zjevníť jsou pak skutkové těla, jenž jsou: Cizoložstvo, smilstvo, nečistota, chlipnost,
Galatským 5. - 20. Modloslužba, čarování, nepřátelství, svárové, nenávisti, hněvové, dráždění, různice, sekty,
Galatským 5. - 21. Závisti, vraždy, opilství, hodování, a těm podobné věci. Kteréžto kdožkoli činí, toť vám předpovídám, jakož jsem i prve pravil, že království Božího dědicové nebudou.
Galatským 5. - 22. Ovoce pak Ducha jestiť: Láska, radost, pokoj, tichost, dobrotivost, dobrota, věrnost, krotkost, středmost.
Galatským 5. - 23. Proti takovýmť není Zákon.
Galatským 5. - 24. Nebo kteříž jsou Kristovi, tiť jsou tělo své ukřižovali s vášněmi a s žádostmi.
Galatským 5. - 25. Jsme-liť tedy Duchem živi, Duchem i choďme.
Galatským 5. - 26. Nebývejme marné chvály žádostivi, jedni druhých popouzejíce a jedni druhým závidíce.
Galatským 6. - 1. Bratří, byl-li by zachvácen člověk v nějakém pádu, vy duchovní napravte takového v duchu tichosti, prohlédaje každý sám k sobě, abys snad i ty nebyl pokoušín.
Galatským 6. - 2. Jedni druhých břemena neste a tak plňte zákon Kristův.
Galatským 6. - 3. Nebo zdá-li se komu, že by něco byl, nic nejsa, takového vlastní mysl jeho svodí.
Galatským 6. - 4. Ale díla svého zkus jeden každý, a takť sám v sobě chválu míti bude, a ne v jiném.
Galatským 6. - 5. Neb jeden každý své břímě ponese.
Galatským 6. - 6. Sdílejž se pak ten, kterýž naučení přijímá v slovu Páně, s tím, od kohož naučení béře, vším svým statkem.
Galatským 6. - 7. Nemylte se, Bůhť nebude oklamán; nebo cožkoli rozsíval by člověk, toť bude i žíti.
Galatským 6. - 8. A kdož rozsívá tělu svému, z těla žíti bude porušení; ale kdož rozsívá Duchu, z Duchať žíti bude život věčný.
Galatským 6. - 9. Činíce pak dobře, neoblevujme; nebo časem svým budeme žíti, neustávajíce.
Galatským 6. - 10. A protož dokudž čas máme, čiňme dobře všechněm, a zvláště nejvíce pak domácím víry
Galatským 6. - 11. Hle, jaký jsem vám list napsal svou rukou.
Galatským 6. - 12. Ti, kteříž chtějí tvární býti podle těla, nutí vás, abyste se obřezovali, jediné aby protivenství pro kříž Kristův netrpěli.
Galatským 6. - 13. Nebo ani sami ti, kteříž se obřezují, nezachovávají Zákona, ale chtí, abyste se obřezovali proto, aby se tělem vaším chlubili.
Galatským 6. - 14. Ale ode mne odstup to, ať abych se v čem chlubil, jediné v kříži Pána našeho Jezukrista, skrze něhož jest mi svět ukřižován, a já světu.
Galatským 6. - 15. Nebo v Kristu Ježíši ani obřízka nic neplatí, ani neobřízka, ale nové stvoření.
Galatským 6. - 16. A kteříkoli tohoto pravidla následují, pokoj přijde na ně a milosrdenství, i na lid Boží Izraelský.
Galatským 6. - 17. Dále pak žádný mi nečiň zaměstknání, já zajisté jízvy Pána Ježíše nosím na těle svém.
Galatským 6. - 18. Milost Pána Ježíše Krista budiž s duchem vaším, bratří. Amen.
Efezským 1. - 1. Pavel apoštol Jezukristův, skrze vůli Boží, svatým, kteří jsou v Efezu, a věrným v Kristu Ježíši:
Efezským 1. - 2. Milost vám a pokoj od Boha Otce našeho a Pána Jezukrista.
Efezským 1. - 3. Požehnaný Bůh a Otec Pána našeho Jezukrista, kterýž požehnal nám všelikým požehnáním duchovním v nebeských věcech v Kristu.
Efezským 1. - 4. Jakož vyvolil nás v něm před ustanovením světa k tomu, abychom byli svatí a neposkvrnění před obličejem jeho v lásce,
Efezským 1. - 5. Předzřídiv nás k zvolení za syny skrze Ježíše Krista v sebe, podle dobře libé vůle své,
Efezským 1. - 6. K chvále slávy milosti své, kterouž vzácné nás učinil v milém Synu svém.
Efezským 1. - 7. V němžto máme vykoupení skrze krev jeho, totiž odpuštění hříchů, podle bohatství milosti jeho,
Efezským 1. - 8. Kterouž rozhojnil k nám ve vší moudrosti a opatrnosti,
Efezským 1. - 9. Oznámiv nám tajemství vůle své podle dobré libosti své, kteroužto libost předuložil byl sám v sobě,
Efezským 1. - 10. Aby v dokonání plnosti časů v jedno shromáždil všecko v Kristu, buďto nebeské věci, buďto zemské.
Efezským 1. - 11. V něm, pravím, v kterémžto i k losu připuštěni jsme, předzřízeni byvše, podle předuložení toho, jenž všecko působí podle rady vůle své,
Efezským 1. - 12. Abychom tak byli k chvále slávy jeho my, kteříž jsme prve naději měli v Kristu.
Efezským 1. - 13. V kterémžto i vy naději máte, slyševše slovo pravdy, totiž evangelium spasení vašeho, v němžto i uvěřivše, znamenáni jste Duchem zaslíbení Svatým,
Efezským 1. - 14. Kterýž jest závdavek dědictví našeho, na vykoupení toho, což jím dobyto jest, k chvále slávy jeho.
Efezským 1. - 15. Protož i já, slyšev o vaší víře v Pánu Ježíši, a o lásce ke všem svatým,
Efezským 1. - 16. Nepřestávám díků činiti z vás, zmínku čině o vás na modlitbách svých:
Efezským 1. - 17. Aby Bůh Pána našeho Jezukrista, Otec slávy, dal vám Ducha moudrosti a zjevení, v poznání jeho,
Efezským 1. - 18. A tak osvícené oči mysli vaší, abyste věděli, která by byla naděje povolání jeho a jaké bohatství slávy dědictví jeho v svatých,
Efezským 1. - 19. A kterak jest převýšená velikost moci jeho k nám věřícím podle působení mocnosti síly jeho,
Efezským 1. - 20. Kteréž dokázal na Kristu, vzkřísiv jej z mrtvých a posadiv na pravici své na nebesích,
Efezským 1. - 21. Vysoce nade všecko knížatstvo, i mocnosti, i moci, i panstvo, i nad každé jméno, kteréž se jmenuje, netoliko v věku tomto, ale i v budoucím.
Efezským 1. - 22. A všecko poddal pod nohy jeho, a jej dal hlavu nade všecko církvi,
Efezským 1. - 23. Kterážto jest tělo jeho a plnost všecko ve všech naplňujícího.
Efezským 2. - 1. I vás obživil mrtvé vinami a hříchy,
Efezským 2. - 2. V nichž jste někdy chodili podle obyčeje světa tohoto a podle knížete mocného v povětří, ducha toho, kterýž nyní dělá v synech zpoury.
Efezským 2. - 3. Mezi nimižto i my všickni žili jsme někdy v žádostech těla našeho, činivše to, což se líbilo tělu a mysli, a byli jsme z přirození synové hněvu jako i jiní.
Efezským 2. - 4. Ale Bůh, bohatý jsa v milosrdenství pro velikou lásku svou, kteroužto zamiloval nás,
Efezským 2. - 5. Když jsme my ještě mrtví byli v hříších, obživil nás spolu s Kristem, jehož milostí jste spaseni,
Efezským 2. - 6. A spolu s ním vzkřísil, i posadil na nebesích v Kristu Ježíši,
Efezským 2. - 7. Aby ukázal v věku budoucím nepřevýšené bohatství milosti své, z dobroty své k nám v Kristu Ježíši.
Efezským 2. - 8. Nebo milostí spaseni jste skrze víru, a to ne sami z sebe: darť jest to Boží,
Efezským 2. - 9. Ne z skutků, aby se někdo nechlubil.
Efezským 2. - 10. Jsme zajisté jeho dílo, jsouce stvořeni v Kristu Ježíši k skutkům dobrým, kteréž Bůh připravil, abychom v nich chodili.
Efezským 2. - 11. Protož pamatujte, že vy byli někdy pohané podle těla, kteříž jste slouli neobřízka od těch, kteříž slouli obřízka na těle, kteráž se působí rukama,
Efezským 2. - 12. A že jste byli za onoho času bez Krista, odcizeni od společnosti Izraele, a cizí od úmluv zaslíbení, naděje nemající, a bez Boha na světě.
Efezským 2. - 13. Ale nyní v Kristu Ježíši vy, kteříž jste někdy byli dalecí, blízcí učiněni jste skrze krev Kristovu.
Efezským 2. - 14. Nebo onť jest pokoj náš, kterýž učinil oboje jedno, zbořiv hradbu dělící na různo,
Efezským 2. - 15. A nepřátelství, totiž Zákon přikázání, záležející v ustanoveních, vyprázdniv skrze tělo své, aby dvoje vzdělal v samém sobě v jednoho nového člověka, tak čině pokoj,
Efezským 2. - 16. A v mír uvodě oboje v jednom těle Bohu skrze kříž, vyhladiv nepřátelství skrze něj.
Efezským 2. - 17. A přišed, zvěstoval pokoj vám, dalekým i blízkým.
Efezským 2. - 18. Neboť skrze něho obojí máme přístup v jednom Duchu k Otci.
Efezským 2. - 19. Aj, již tedy nejste hosté a příchozí, ale spoluměšťané svatých a domácí Boží,
Efezským 2. - 20. Vzdělaní na základ apoštolský a prorocký, kdežto jest gruntovní úhelný kámen sám Ježíš Kristus,
Efezským 2. - 21. Na němžto všecko stavení příslušně vzdělané roste v chrám svatý v Pánu;
Efezským 2. - 22. Na kterémžto i vy spolu vzděláváte se v příbytek Boží, v Duchu svatém.
Efezským 3. - 1. Pro tu věc já Pavel, jsem vězeň Krista Ježíše pro vás pohany,
Efezským 3. - 2. Jestliže však jste slyšeli o milosti Boží, kteréž jest mi uděleno k přisluhování vám,
Efezským 3. - 3. Že skrze zjevení oznámil mi tajemství, (jakož jsem vám prve psal krátce;
Efezským 3. - 4. Z čehož můžete, čtouce, porozuměti známosti mé v tajemství Kristovu;)
Efezským 3. - 5. Kteréž za jiných věků nebylo známo synům lidským, tak jako nyní zjeveno jest svatým apoštolům jeho a prorokům skrze Ducha,
Efezským 3. - 6. Totiž že by měli býti pohané spoludědicové a jednotělní, i spoluúčastníci zaslíbení jeho v Kristu skrze evangelium,
Efezským 3. - 7. Kteréhož já učiněn jsem slouha z daru milosti Boží mně dané, podle působení moci jeho.
Efezským 3. - 8. Mně nejmenšímu ze všech svatých dána jest milost ta, abych mezi pohany zvěstoval nestihlá bohatství Kristova,
Efezským 3. - 9. A vysvětlil všechněm, kteraké by bylo obcování tajemství skrytého od věků v Bohu, kterýž všecko stvořil skrze Ježíše Krista,
Efezským 3. - 10. Aby nyní oznámena byla knížatstvu a mocem na nebesích skrze církev rozličná moudrost Boží,
Efezským 3. - 11. Podle předuložení věčného, kteréž jest uložil v Kristu Ježíši Pánu našem,
Efezským 3. - 12. V němžto máme smělost a přístup s doufáním skrze víru jeho.
Efezským 3. - 13. Protož prosím, abyste nehynuli v čas soužení mých pro vás, kteráž jsou sláva vaše.
Efezským 3. - 14. A pro tu příčinu klekám na kolena svá před Otcem Pána našeho Jezukrista,
Efezským 3. - 15. Z něhožto všeliká rodina na nebi i na zemi jmenuje se,
Efezským 3. - 16. Aby vám dal, podle bohatství slávy své, mocí posilněnu býti skrze Ducha svého na vnitřním člověku,
Efezským 3. - 17. Aby Kristus skrze víru přebýval v srdcích vašich,
Efezským 3. - 18. Abyste v lásce vkořeněni a založeni jsouce, mohli stihnouti se všemi svatými, kteraká by byla širokost, a dlouhost, a hlubokost, a vysokost,
Efezským 3. - 19. A poznati přenesmírnou lásku Kristovu, abyste tak naplněni byli ve všelikou plnost Boží.
Efezským 3. - 20. Tomu pak, kterýž mocen jest nade všecko učiniti mnohem hojněji, nežli my prosíme aneb rozumíme, podle moci té, kterouž dělá v nás,
Efezským 3. - 21. Tomu, pravím, buď sláva v církvi svaté skrze Krista Ježíše po všecky věky věků. Amen.
Efezským 4. - 1. Protož prosímť vás já vězeň v Pánu, abyste hodně chodili, jakž sluší na povolání vaše, kterýmž povoláni jste,
Efezským 4. - 2. Se vší pokorou, tichostí, i s snášelivostí, snášejíce se vespolek v lásce,
Efezským 4. - 3. Usilujíce zachovávati jednotu Ducha v svazku pokoje.
Efezským 4. - 4. Jedno jest tělo, a jeden Duch, jakož i povoláni jste v jedné naději povolání vašeho.
Efezským 4. - 5. Jeden Pán, jedna víra, jeden křest,
Efezským 4. - 6. Jeden Bůh a Otec všech, kterýž jest nade všecko, a skrze všecko, i ve všech vás.
Efezským 4. - 7. Jednomu pak každému z nás dána jest milost podle míry obdarování Kristova.
Efezským 4. - 8. Protož dí Písmo: Vstoupiv na výsost, jaté vedl vězně, a dal dary lidem.
Efezským 4. - 9. Ale to, že vstoupil, co jest, jediné že i sstoupil prve do nejnižších stran země?
Efezským 4. - 10. Ten pak, jenž sstoupil, onť jest, kterýž i vstoupil vysoko nade všecka nebesa, aby naplnil všecko.
Efezským 4. - 11. A onť jest dal některé zajisté apoštoly, některé pak proroky, jiné evangelisty, jiné pastýře a učitele,
Efezským 4. - 12. Pro spořádání svatých, k dílu služebnosti, k vzdělání těla Kristova,
Efezským 4. - 13. Až bychom se sběhli všickni v jednotu víry a známosti Syna Božího, v muže dokonalého, v míru postavy plného věku Kristova,
Efezským 4. - 14. Abychom již více nebyli děti, zmítající se a točící každým větrem učení v neustavičnosti lidské, v chytrosti k oklamávání lstivému;
Efezským 4. - 15. Ale pravdu činíce v lásce, rosťme v něj všelikterak, v toho, kterýž jest hlava, totiž Kristus,
Efezským 4. - 16. Z kteréhožto všecko tělo příslušně spojené a svázané po všech kloubích přisluhování, podle vnitřní moci v míru jednoho každého údu, zrůst těla činí, k vzdělání svému v lásce.
Efezským 4. - 17. A protož totoť pravím a osvědčuji v Pánu, abyste již více nechodili, jako i jiní pohané chodí, v marnosti mysli své,
Efezským 4. - 18. Zatemnění v rozumu, odcizeni jsouce od života Božího, pro neznámost, kteráž jest v nich z zatvrzení srdce jejich.
Efezským 4. - 19. Kteřížto zoufavše sobě, vydali se v nestydatost, aby všelikou nečistotu páchali s chtivostí.
Efezským 4. - 20. Ale vy ne tak jste se vyučili následovati Krista,
Efezským 4. - 21. Ač jestliže jste ho slyšeli a o něm byli vyučeni, jakž ta jest pravda v Ježíšovi,
Efezským 4. - 22. Totiž, složiti ono první obcování podle starého člověka, rušícího se, podle žádostí oklamávajících,
Efezským 4. - 23. Obnoviti se pak duchem mysli vaší,
Efezským 4. - 24. A obléci nového člověka, podle Boha stvořeného, v spravedlnosti a v svatosti pravdy.
Efezským 4. - 25. Protož složíce lež, mluvtež pravdu jeden každý s bližním svým; nebo jsme vespolek údové.
Efezským 4. - 26. Hněvejte se, a nehřešte; slunce nezapadej na hněvivost vaši.
Efezským 4. - 27. Nedávejte místa ďáblu.
Efezským 4. - 28. Kdo kradl, již více nekraď, ale raději pracuj, dělaje rukama svýma, což dobrého jest, aby měl z čeho uděliti nuznému.
Efezským 4. - 29. Žádná řeč mrzutá nevycházej z úst vašich, ale ať jest každé promluvení dobré k vzdělání užitečnému, aby dalo milost posluchačům.
Efezským 4. - 30. A nezarmucujte Ducha svatého Božího, kterýmžto znamenáni jste ke dni vykoupení.
Efezským 4. - 31. Všeliká hořkost, a rozzlobení se, i hněv, i křik, i rouhání buď odjato od vás, se vší zlostí,
Efezským 4. - 32. Ale buďte k sobě vespolek dobrotiví, milosrdní, odpouštějíce sobě vespolek, jakož i Bůh v Kristu odpustil vám.
Efezským 5. - 1. Buďtež tedy následovníci Boží, jakožto synové milí.
Efezským 5. - 2. A choďtež v lásce, jakož i Kristus miloval nás, a vydal sebe samého za nás, dar a obět Bohu u vůni rozkošnou.
Efezským 5. - 3. Smilstvo pak a všeliká nečistota, neb lakomství, aniž jmenováno buď mezi vámi, jakož sluší na svaté,
Efezským 5. - 4. A tolikéž mrzkost, ani bláznové mluvení, ani šprýmování, kteréžto věci jsou nenáležité, ale raději ať jest díků činění.
Efezským 5. - 5. Víte zajisté o tom, že žádný smilník aneb nečistý, ani lakomec, (jenž jest modloslužebník,) nemá dědictví v království Kristově a Božím.
Efezským 5. - 6. Žádný vás nesvoď marnými řečmi; nebo pro takové věci přichází hněv Boží na syny nepoddané.
Efezským 5. - 7. Nebývejtež tedy účastníci jejich.
Efezským 5. - 8. Byli jste zajisté někdy temnosti, ale již nyní jste světlo v Pánu. Jakožto synové světla choďte,
Efezským 5. - 9. (Nebo ovoce Ducha záleží ve vší dobrotě, a spravedlnosti, a v pravdě,)
Efezským 5. - 10. O to stojíce, což by se dobře líbilo Pánu.
Efezským 5. - 11. A neobcujte s skutky neužitečnými tmy, ale raději je trescete.
Efezským 5. - 12. Nebo což se tajně děje od nich, mrzko jest o tom i mluviti.
Efezským 5. - 13. Všecko pak, což bývá trestáno, od světla bývá zjeveno; nebo to, což všecko zjevuje, světlo jest.
Efezským 5. - 14. Protož praví: Probuď se ty, jenž spíš, a vstaň z mrtvých, a zasvítíť se tobě Kristus.
Efezským 5. - 15. Viztež tedy, kterak byste opatrně chodili, ne jako nemoudří, ale jako moudří,
Efezským 5. - 16. Vykupujíce čas; nebo dnové zlí jsou.
Efezským 5. - 17. Protož nebývejte neopatrní, ale rozumějící, která by byla vůle Páně.
Efezským 5. - 18. A neopíjejte se vínem, v němžto jest prostopášnost, ale naplněni buďte Duchem svatým,
Efezským 5. - 19. Mluvíce sobě vespolek v žalmích, a v chvalách, a v písničkách duchovních, zpívajíce a plésajíce v srdcích vašich Pánu,
Efezským 5. - 20. Díky činíce vždycky ze všeho ve jménu Pána našeho Jezukrista Bohu a Otci,
Efezským 5. - 21. Poddáni jsouce jedni druhým v bázni Boží.
Efezským 5. - 22. Ženy mužům svým poddány buďte jako Pánu.
Efezským 5. - 23. Nebo muž jest hlava ženy, jako i Kristus jest hlava církve, a onť jest Spasitel těla.
Efezským 5. - 24. A tak jakož církev poddána jest Kristu, tak i ženy mužům svým ať jsou poddány ve všem.
Efezským 5. - 25. Muži milujte ženy své, jako i Kristus miloval církev, a vydal sebe samého za ni,
Efezským 5. - 26. Aby ji posvětil, očistiv ji obmytím vody v slovu,
Efezským 5. - 27. Aby ji sobě postavil slavnou církev, nemající poskvrny, ani vrásky, neb cokoli takového, ale aby byla svatá a bez úhony.
Efezským 5. - 28. Takť jsou povinni muži milovati ženy své jako svá vlastní těla. Kdo miluje ženu svou, sebeť samého miluje.
Efezským 5. - 29. Žádný zajisté nikdy těla svého neměl v nenávisti, ale krmí a chová je, jakožto i Pán církev.
Efezským 5. - 30. Neboť jsme údové těla jeho, z masa jeho a z kostí jeho.
Efezským 5. - 31. A protoť opustí člověk otce i matku, a připojí se k manželce své, i budouť dva jedno tělo.
Efezským 5. - 32. Tajemství toto veliké jest, ale já pravím o Kristu a o církvi.
Efezským 5. - 33. Avšak i vy, jeden každý z vás, manželku svou tak jako sám sebe miluj. Žena pak ať se bojí muže svého.
Efezským 6. - 1. Dítky poslouchejte rodičů svých v Pánu; neboť jest to spravedlivé.
Efezským 6. - 2. Cti otce svého i matku, (toť jest přikázaní první s zaslíbením,)
Efezským 6. - 3. Aby dobře bylo tobě a abys byl dlouhověký na zemi.
Efezským 6. - 4. A vy otcové nepopouzejte k hněvu dítek vašich, ale vychovávejte je v cvičení a v napomínání Páně.
Efezským 6. - 5. Služebníci, buďte poslušni pánů tělesných s bázní a s strachem, v sprostnosti srdce vašeho, jako Krista,
Efezským 6. - 6. Ne na oko sloužíce, jako ti, jenž se lidem líbiti usilují, ale jako služebníci Kristovi, činíce vůli Boží z té duše,
Efezským 6. - 7. S dobrou myslí sloužíce, jakožto Pánu, a ne lidem,
Efezským 6. - 8. Vědouce, že, což by koli jeden každý učinil dobrého, za to odplatu vzíti má ode Pána, buďto služebník, buďto svobodný.
Efezským 6. - 9. A vy páni též se tak mějte k nim, zanechajíce pohrůžky, vědouce, že i vy také máte Pána v nebesích, a přijímání osob není u něho.
Efezským 6. - 10. Dále pak, bratří moji, posilňte se v Pánu a v moci síly jeho.
Efezským 6. - 11. Oblecte se v celé odění Boží, abyste mohli státi proti útokům ďábelským.
Efezským 6. - 12. Neboť není bojování naše proti tělu a krvi, ale proti knížatstvu, proti mocnostem, proti světa pánům temností věku tohoto, proti duchovním zlostem, kteréž jsou vysoko.
Efezským 6. - 13. A protož vezměte celé odění Boží, abyste mohli odolati v den zlý, a všecko vykonajíce, státi.
Efezským 6. - 14. Stůjtež tedy, majíce podpásaná bedra vaše pravdou, a oblečeni jsouce v pancíř spravedlnosti,
Efezským 6. - 15. A obuté majíce nohy v hotovost k evangelium pokoje,
Efezským 6. - 16. A zvláště pak vezmouce štít víry, kterýmž byste mohli všecky šípy ohnivé nešlechetníka toho uhasiti.
Efezským 6. - 17. A lebku spasení vezměte, i meč Ducha, jenž jest slovo Boží,
Efezským 6. - 18. Všelikou modlitbou a prosbou modléce se každého času v Duchu, a v tom bedlivi jsouce se vší ustavičností a prošením za všecky svaté,
Efezským 6. - 19. I za mne, aby mi dána byla řeč v otevření úst mých svobodně a směle, abych oznamoval tajemství evangelium svatého,
Efezským 6. - 20. Pro něžto úřad svůj konám v řetězu tomto, abych tak v něm svobodně a směle mluvil, jakž mně mluviti náleží.
Efezským 6. - 21. A abyste i vy věděli, co se se mnou děje a co činím, všecko vám to oznámí Tychikus, milý bratr a věrný služebník v Pánu,
Efezským 6. - 22. Jehož jsem pro to samo k vám poslal, abyste věděli o našich věcech a aby potěšil srdcí vašich.
Efezským 6. - 23. Pokoj budiž vám bratřím, a láska s věrou, od Boha Otce a Pána Jezukrista.
Efezským 6. - 24. Milost Boží budiž se všemi milujícími Pána našeho Jezukrista v neporušitelnosti. Amen. List tento k Efezským psán byl z Říma po Tychikovi.
Filipským 1. - 1. Pavel a Timoteus, služebníci Ježíše Krista, všechněm svatým v Kristu Ježíši, kteříž jsou v městě Filippis, s biskupy a s jáhny:
Filipským 1. - 2. Milost vám a pokoj od Boha Otce našeho a Pána Jezukrista.
Filipským 1. - 3. Děkuji Bohu mému, když se koli na vás rozpomenu,
Filipským 1. - 4. (Vždycky při každé modlitbě mé, s radostí za všecky za vás prosbu čině,)
Filipským 1. - 5. Z vašeho účastenství v evangelium, hned od prvního dne až posavad,
Filipským 1. - 6. Jist jsa tím, že ten, kterýž začal v vás dílo dobré, dokoná až do dne Ježíše Krista,
Filipským 1. - 7. Jakož jest mi spravedlivé tak smysliti o všech vás proto, že vás v srdci mám i v vězení mém, a v obraňování i v utvrzování evangelium, vás, pravím, všecky účastníky milosti mně dané.
Filipským 1. - 8. Svědek mi jest zajisté Bůh, kterak po všech po vás toužím v srdci Ježíše Krista.
Filipským 1. - 9. A za to se modlím, aby láska vaše ještě více a více se rozhojňovala v známosti a ve všelikém smyslu,
Filipským 1. - 10. K tomu, abyste zkušením rozeznati mohli užitečné věci od neužitečných, tak abyste byli upřímí a bez úrazu, až ke dni Kristovu,
Filipským 1. - 11. Naplněni jsouce ovocem spravedlnosti, kteréž nesete skrze Jezukrista, k slávě a k chvále Boží.
Filipským 1. - 12. Chciť pak, bratří, abyste věděli, že to pokušení, kteréž mne obklíčilo, k většímu prospěchu evangelium přišlo,
Filipským 1. - 13. Takže vězení mé pro Krista rozhlášeno jest po všem císařském dvoře, i jinde všudy.
Filipským 1. - 14. A mnozí z bratří v Pánu, spolehše na vězení mé, hojnější smělost mají bez strachu mluviti slovo Boží.
Filipským 1. - 15. Někteří zajisté jen z závisti a navzdoru, někteří pak také z oblíbení sobě toho Krista káží.
Filipským 1. - 16. Ti pak, kteříž navzdoru Krista zvěstují, ne v čistotě, domnívají se, že mi k vězení mému soužení přidadí;
Filipským 1. - 17. Kteří pak z lásky, ti vědí, že jsem k obraně evangelium postaven.
Filipským 1. - 18. Ale což pak o to? Nýbrž jakýmkoli způsobem, buď v samé tvárnosti, buď v pravdě Kristus se zvěstuje, i z tohoť se raduji, a ještě radovati budu.
Filipským 1. - 19. Neboť vím, že mi to přijde k spasení skrze vaši modlitbu a pomoc Ducha Jezukristova,
Filipským 1. - 20. Podle pečlivého očekávání a naděje mé, že v ničemž nebudu zahanben, ale ve vší doufanlivé smělosti, jako i prve vždycky, tak i nyní veleben bude Kristus na těle mém, buďto skrze život, buďto skrze smrt.
Filipským 1. - 21. Mně zajisté Kristus i v životě i v smrti ziskem jest.
Filipským 1. - 22. Jest-li mi pak prospěšněji živu býti v těle pro práci, tedy nevím, co bych vyvolil.
Filipským 1. - 23. K obémuť se k tomu nakloňuji, žádost maje umříti, a býti s Kristem, což by mnohem lépe bylo,
Filipským 1. - 24. Ale pozůstati ještě v těle potřebněji jest pro vás.
Filipským 1. - 25. Načež spoléhaje, vím, že pobudu a s vámi se všemi spolu pozůstanu k vašemu prospěchu a k radosti víry,
Filipským 1. - 26. Aby se vaše ze mne chlouba v Kristu Ježíši rozhojnila, skrze mou opět vám zase přítomnost.
Filipským 1. - 27. Toliko, jakž sluší na účastníky evangelium Kristova, se chovejte, abych, buďto přijda k vám a vida vás, buďto vzdálen jsa, slyšel o vás, že stojíte v jednom duchu, jednomyslně pracujíce u víře evangelium,
Filipským 1. - 28. A v ničemž se nestrachujte protivníků, což jest jim jistým znamením zahynutí, vám pak spasení, a to od Boha.
Filipským 1. - 29. Nebo vám jest to z milosti dáno pro Krista, abyste netoliko v něho věřili, ale také pro něj i trpěli,
Filipským 1. - 30. Týž boj majíce, jakýž jste při mně i viděli, i nyní o mně slyšíte.
Filipským 2. - 1. Protož jest-li jaké potěšení v Kristu, jest-li které utěšení lásky, jest-li která společnost Ducha svatého, jsou-li která milosrdenství a slitování,
Filipským 2. - 2. Naplňte radost mou v tom, abyste jednostejného smyslu byli, jednostejnou lásku majíce, jednodušní jsouce, jednostejně smýšlejíce,
Filipským 2. - 3. Nic nečiňte skrze svár anebo marnou chválu, ale v pokoře jedni druhé za důstojnější sebe majíce.
Filipským 2. - 4. Nehledejte jeden každý svých věcí, ale každý také toho, což jest jiných.
Filipským 2. - 5. Budiž tedy tatáž mysl při vás, jakáž byla při Kristu Ježíši,
Filipským 2. - 6. Kterýž jsa v způsobu Božím, nepoložil sobě toho za loupež rovný býti Bohu,
Filipským 2. - 7. Ale samého sebe zmařil, způsob služebníka přijav, podobný lidem učiněn.
Filipským 2. - 8. A v způsobu nalezen jako člověk, ponížil se, poslušný jsa učiněn až do smrti, a to do smrti kříže.
Filipským 2. - 9. Protož i Bůh povýšil ho nade vše a dal jemu jméno, kteréž jest nad každé jméno,
Filipským 2. - 10. Aby ve jménu Ježíše každé koleno klekalo, těch, kteříž jsou na nebesích, a těch, jenž jsou na zemi, i těch, jenž jsou pod zemí,
Filipským 2. - 11. A každý jazyk aby vyznával, že Ježíš Kristus jest Pánem v slávě Boha Otce.
Filipským 2. - 12. A tak, moji milí, jakož jste vždycky poslušni byli, netoliko v přítomnosti mé, ale nyní mnohem více, když jsem vzdálen od vás, s bázní a s třesením spasení své konejte.
Filipským 2. - 13. Bůh zajisté jest, kterýž působí v vás i chtění i skutečné činění, podle dobře libé vůle své.
Filipským 2. - 14. Všecko pak čiňte bez reptání a bez pochybování,
Filipským 2. - 15. Abyste byli bez úhony, a upřímí synové Boží, bez obvinění uprostřed národu zlého a převráceného; mezi kterýmižto svěťte jakožto světla na světě,
Filipským 2. - 16. Slovo života zachovávajíce, k chloubě mé v den Kristův, aby bylo vidíno, že jsem ne nadarmo běžel, ani nadarmo pracoval.
Filipským 2. - 17. A bychť pak i obětován byl pro obět a službu víře vaší, raduji se a spolu raduji se se všemi vámi.
Filipským 2. - 18. A též i vy radujte se a spolu radujte se se mnou.
Filipským 2. - 19. Mámť pak naději v Kristu Ježíši, že Timotea brzy pošli vám, abych i já pokojné mysli byl, zvěda, kterak vy se máte.
Filipským 2. - 20. Nebo žádného tak jednomyslného nemám, kterýž by tak vlastně o vaše věci pečoval.
Filipským 2. - 21. Všickni zajisté svých věcí hledají, a ne těch, kteréž jsou Krista Ježíše.
Filipským 2. - 22. Ale jej zkušeného býti víte, podle toho, že jakož syn s otcem se mnou přisluhoval v evangelium.
Filipským 2. - 23. Tohoť hle, naději mám, že pošli, jakž jen porozumím, co se bude díti se mnou.
Filipským 2. - 24. Mámť pak naději v Pánu, že i sám brzo k vám přijdu.
Filipským 2. - 25. Ale zdálo se mi za potřebné Epafrodita, bratra a pomocníka a spolurytíře mého, vašeho pak apoštola i služebníka, v potřebě mé poslati k vám,
Filipským 2. - 26. Poněvadž takovou měl žádost vás všecky viděti, a velmi těžek nad tím byl, že jste o něm slyšeli, že by byl nemocen.
Filipským 2. - 27. A bylť jest jistě nemocen, i blízek smrti, ale Bůh se nad ním smiloval, a ne nad ním toliko, ale i nade mnou, abych zámutku na zámutek neměl.
Filipským 2. - 28. Protož tím spěšněji poslal jsem ho k vám, abyste, vidouce jej zase, zradovali se, a já abych byl bez zámutku.
Filipským 2. - 29. Protož přijmětež jej v Pánu se vší radostí, a mějte takové v uctivosti.
Filipským 2. - 30. Neboť jest pro dílo Kristovo až k smrti se přiblížil, opováživ se života svého, jedné aby doplnil to, v čemž jste vy měli nedostatek při posloužení mně.
Filipským 3. - 1. Dále pak, bratří moji, radujte se v Pánu. Jednostejných věcí vám psáti mně se jistě nestýště, vám pak to bezpečné jest.
Filipským 3. - 2. Vizte psy, vizte zlé dělníky, vizte roztržku.
Filipským 3. - 3. Nebo myť jsme obřízka, kteříž duchem sloužíme Bohu, a chlubíme se v Kristu Ježíši, a nedoufáme v těle,
Filipským 3. - 4. Ačkoli i já mohl bych doufati v těle. Zdá-liť se komu jinému, že by mohl doufati v těle, já mnohem více,
Filipským 3. - 5. Obřezán jsa osmého dne, jsa z rodu Izraelského, pokolení Beniaminova, Žid z Židů, podle zákona farizeus,
Filipským 3. - 6. A z strany horlivosti protivník církve, z strany pak spravedlnosti zákonní jsa bez úhony.
Filipským 3. - 7. Ale to, což mi bylo jako zisk, položil jsem sobě pro Krista za škodu.
Filipským 3. - 8. Nýbrž i všecky věci pokládám škodou býti pro vyvýšenost známosti Krista Ježíše Pána mého, pro nějž jsem to všecko ztratil, a mám to jako za smetí, jedné abych Krista získal,
Filipským 3. - 9. A v něm nalezen byl nemající své spravedlnosti, kteráž jest z Zákona, ale tu, kteráž jest z víry Kristovy, spravedlnost, kterážto jest z Boha a u víře záleží,
Filipským 3. - 10. Abych tak poznal jej, a divnou moc vzkříšení jeho, a společnost utrpení jeho, připodobňuje se k smrti jeho,
Filipským 3. - 11. Zda bych tak přišel k vzkříšení z mrtvých.
Filipským 3. - 12. Ne že bych již dosáhl, aneb již dokonalým byl, ale snažně běžím, zda bych i dostihnouti mohl, načež uchvácen jsem od Krista Ježíše.
Filipským 3. - 13. Bratří, jáť nemám za to, že bych již dosáhl.
Filipským 3. - 14. Ale to jedno činím, na ty věci, kteréž jsou za mnou, zapomínaje, k těm pak, kteréž jsou přede mnou, úsilně chvátaje, k cíli běžím, k odplatě svrchovaného povolání Božího v Kristu Ježíši.
Filipským 3. - 15. Protož kteřížkoli jsme dokonalí, to smýšlejme. A pakli v čem jinak smyslíte, i toť vám Bůh zjeví.
Filipským 3. - 16. Ale k čemuž jsme již přišli, v tom při jednostejném zůstávejme pravidle a jednostejně smysleme.
Filipským 3. - 17. Spolunásledovníci moji buďte, bratří, a šetřte těch, kteříž tak chodí, jakož máte příklad na nás.
Filipským 3. - 18. Neboť mnozí chodí, o nichž jsem častokrát pravil vám a nyní s pláčem pravím, žeť jsou nepřátelé kříže Kristova,
Filipským 3. - 19. Jichžto konec jest zahynutí, jejichžto bůh jest břicho, a sláva jejich v mrzkostech jejich, kteříž o zemské věci stojí.
Filipským 3. - 20. Ale naše měšťanství jestiť v nebesích, odkudž i Spasitele očekáváme Pána Jezukrista,
Filipským 3. - 21. Kterýž promění to tělo naše ponížené, tak aby bylo podobné k tělu slávy jeho, podle mocnosti té, kteroužto on mocen jest i všecky věci podmaniti sobě.
Filipským 4. - 1. A tak, bratří moji milí a přežádoucí, jenž jste radost a koruna má, tak stůjte v Pánu, milí.
Filipským 4. - 2. Evody prosím, i Syntychény prosím, aby jednostejně smyslily v Pánu.
Filipským 4. - 3. Ano i tebe prosím, tovaryši můj vlastní, budiž jim pomocen, kteréžto v evangelium spolu se mnou pracovaly, i spolu s Klimentem a s jinými pomocníky mými, jejichžto jména napsána jsou v knize života.
Filipským 4. - 4. Radujte se v Pánu vždycky; opět pravím, radujte se.
Filipským 4. - 5. Středmost vaše známa buď všechněm lidem. Pán blízko.
Filipským 4. - 6. O nic nebuďte pečliví, ale ve všech věcech skrze modlitbu a poníženou žádost s díků činěním prosby vaše známy buďte Bohu.
Filipským 4. - 7. A pokoj Boží, kterýž převyšuje všeliký rozum, hájiti bude srdcí vašich i smyslů vašich v Kristu Ježíši.
Filipským 4. - 8. Dále pak, bratří, kterékoli věci jsou pravé, kterékoli poctivé, kterékoli spravedlivé, kterékoli čisté, kterékoli milé, kterékoli dobropověstné, jest-li která ctnost, a jest-li která chvála, o těch věcech přemyšlujte.
Filipským 4. - 9. Kterýmž jste se i naučili, je i přijali, a slyšeli i viděli na mně. Ty věci čiňte, a Bůh pokoje budeť s vámi.
Filipským 4. - 10. Zradoval jsem se v Pánu velice z toho, že již opět zase rozzelenala se péče vaše o mne. Načež bezpochyby i prve myslili jste, ale nedostalo se vám příhodného času.
Filipským 4. - 11. Ne proto, že bych jakou nouzi měl, toto pravím; nebo já naučil jsem se dosti míti na tom, což mám.
Filipským 4. - 12. Umímť i snížen býti, umím také i hojnost míti; všudy a ve všech věcech pocvičen jsem, i nasycen býti i lačněti, i hojnost míti i nouzi trpěti.
Filipským 4. - 13. Všecko mohu v Kristu, kterýž mne posiluje.
Filipským 4. - 14. Avšak dobře jste učinili, účastni byvše mého soužení.
Filipským 4. - 15. Víte pak i vy, Filipenští, že při počátku evangelium, když jsem šel z Macedonie, žádný sbor neudělil mi z strany dání a vzetí, než vy sami.
Filipským 4. - 16. Ano i do Tesaloniky jednou i po druhé, čehož jsem potřeboval, poslali jste mi.
Filipským 4. - 17. Ne protože bych hledal darů, ale hledám užitku hojného k vašemu prospěchu.
Filipským 4. - 18. Přijalť jsem pak všecko, a hojněť mám, naplněnť jsem již, vzav od Epafrodita to, což posláno bylo od vás, k vůni sladkosti, obět vzácnou a libou Bohu.
Filipským 4. - 19. Bůh pak můj naplníť všelikou potřebu vaši podle bohatství svého slavně v Kristu Ježíši.
Filipským 4. - 20. Bohu pak a Otci našemu sláva na věky věků. Amen.
Filipským 4. - 21. Pozdravtež všech svatých v Kristu Ježíši. Pozdravujíť vás bratří, kteříž jsou se mnou.
Filipským 4. - 22. Pozdravujíť vás všickni svatí, zvláště pak ti, kteříž jsou z domu císařova.
Filipským 4. - 23. Milost Pána našeho Jezukrista se všemi vámi. Amen. List tento k Filipenským psán jest z Říma po Epafroditovi.
Koloským 1. - 1. Pavel apoštol Ježíše Krista, skrze vůli Boží, a Timoteus bratr,
Koloským 1. - 2. Těm, kteříž jsou v městě Kolossis, svatým a věrným bratřím v Kristu: Milost vám a pokoj od Boha Otce našeho a Pána Ježíše Krista.
Koloským 1. - 3. Díky činíme Bohu a Otci Pána našeho Jezukrista, vždycky za vás modléce se,
Koloským 1. - 4. Slyšavše o víře vaší v Kristu Ježíši a o lásce ke všechněm svatým,
Koloským 1. - 5. Pro naději složenou vám v nebesích, o níž jste prve slyšeli v slovu pravdy, jenž jest evangelium.
Koloským 1. - 6. Kteréž jest přišlo k vám, jako i na všecken svět, a ovoce nese, jako i u vás, od toho dne, v kterémž jste slyšeli a poznali milost Boží v pravdě,
Koloským 1. - 7. Jakož jste se i naučili od Epafry, milého spoluslužebníka našeho, kterýž jest věrný k vám služebník Kristův,
Koloským 1. - 8. Kterýž také oznámil nám lásku vaši v Duchu.
Koloským 1. - 9. Protož i my, od toho dne, jakž jsme to uslyšeli, nepřestáváme modliti se za vás a žádati, abyste naplněni byli známostí vůle jeho ve vší moudrosti a rozumnosti duchovní,
Koloským 1. - 10. Abyste chodili hodně Pánu ke vší jeho líbeznosti, v každém skutku dobrém, ovoce vydávajíce a rostouce v známosti Boží,
Koloským 1. - 11. Všelikou mocí zmocněni jsouce, podle síly slávy jeho, ke vší trpělivosti a dobrotivosti s radostí,
Koloským 1. - 12. Díky činíce Otci, kterýž hodné nás učinil účastnosti losu svatých v světle,
Koloským 1. - 13. Kterýž vytrhl nás z moci temnosti a přenesl do království milého Syna svého,
Koloským 1. - 14. V němžto máme vykoupení skrze krev jeho, totiž odpuštění hříchů,
Koloským 1. - 15. Kterýž jest obraz Boha neviditelného a prvorozený všeho stvoření.
Koloským 1. - 16. Nebo skrze něho stvořeny jsou všecky věci, kteréž jsou na nebi i na zemi, viditelné i neviditelné, buďto trůnové nebo panstva, buďto knížatstva nebo mocnosti; všecko skrze něho a pro něho stvořeno jest.
Koloským 1. - 17. A on jest přede vším a všecko jím stojí.
Koloským 1. - 18. A onť jest hlava těla církve, kterýž jest počátek a prvorozený z mrtvých, aby tak on ve všem prvotnost držel,
Koloským 1. - 19. Poněvadž se zalíbilo Otci, aby v něm všecka plnost přebývala,
Koloským 1. - 20. A skrze něho aby smířil s sebou všecko, v pokoj uvodě skrze krev kříže jeho, skrze něj, pravím, buďto ty věci, kteréž jsou na zemi, buď ty, kteréž jsou na nebi.
Koloským 1. - 21. A vás také někdy odcizené a nepřátely, v mysli vaší obrácené k skutkům zlým, nyní již smířil,
Koloským 1. - 22. Tělem svým skrze smrt, aby vás postavil svaté, a neposkvrněné, a bez úhony před obličejem svým,
Koloským 1. - 23. Však jestliže zůstáváte u víře založení a pevní, a neuchylujete se od naděje evangelium, kteréž jste slyšeli, jenž jest kázáno všemu stvoření, kteréž jest pod nebem, jehožto já Pavel učiněn jsem služebník;
Koloským 1. - 24. Kterýž nyní raduji se z utrpení mých, kteráž snáším pro vás, a doplňuji ostatky soužení Kristových na těle svém za jeho tělo, jenž jest církev,
Koloským 1. - 25. Jejížto učiněn jsem já služebník, tak jakž mi to svěřil Bůh na to, abych vám sloužil, a tak naplnil slovo Boží,
Koloským 1. - 26. Jenž jest tajemství skryté od věků a národů, nyní pak zjevené svatým jeho.
Koloským 1. - 27. Jimžto Bůh ráčil známo učiniti, kteraké by bylo bohatství slavného tajemství tohoto mezi pohany, jenž jest přebývání Krista v vás, kterýž jest naděje slávy,
Koloským 1. - 28. Kteréhož my zvěstujeme, napomínajíce všelikého člověka a učíce všelikého člověka ve vší moudrosti, abychom postavili každého člověka dokonalého v Kristu Ježíši.
Koloským 1. - 29. O čež i pracuji, bojuje podle té jeho mocnosti, kteráž dělá ve mně dílo své mocně.
Koloským 2. - 1. Chciť zajisté, abyste věděli, kterakou nesnáz mám o vás a o ty, kteříž jsou v Laodicii a kteřížkoli neviděli tváři mé podle těla,
Koloským 2. - 2. Aby potěšena byla srdce jejich, spojená v lásce, a to ke všemu bohatství přejistého smyslu, ku poznání tajemství Boha i Otce i Krista Pána,
Koloským 2. - 3. V němžto jsou skryti všickni pokladové moudrosti a známosti.
Koloským 2. - 4. A totoť pravím proto, aby vás žádný, falešně dovodě, neoklamal podobnou k pravdě řečí.
Koloským 2. - 5. Nebo ačkoli vzdálen jsem tělem, však duchem s vámi jsem, raduje se, a vida řád váš a utvrzení té víry vaší v Krista.
Koloským 2. - 6. Protož jakož jste přijali Krista Ježíše Pána, tak v něm choďte,
Koloským 2. - 7. Vkořenění a vzdělaní na něm, a utvrzení u víře, jakž jste naučeni, rozhojňujíce se v ní s díků činěním.
Koloským 2. - 8. Hleďtež, ať by vás někdo neobloupil moudrostí světa a marným zklamáním, uče podle ustanovení lidských, podle živlů světa, a ne podle Krista.
Koloským 2. - 9. Nebo v něm přebývá všecka plnost Božství tělesně.
Koloským 2. - 10. A vy v něm jste doplněni, kterýžto jest hlava všeho knížatstva i mocnosti,
Koloským 2. - 11. V němžto i obřezáni jste obřezáním ne rukou učiněným, svlékše tělo hříchů v obřezání Kristovu,
Koloským 2. - 12. Pohřbeni jsouce s ním ve křtu, skrze kterýžto i spolu s ním z mrtvých vstali jste skrze víru, jíž jste došli z mocnosti Boží, kterýž vzkřísil jej z mrtvých.
Koloským 2. - 13. A vás, ještě mrtvé v hříších a v neobřízce těla vašeho, spolu s ním obživil, odpustiv vám všecky hříchy,
Koloským 2. - 14. A smazav proti nám čelící zápis, jenž záležel v ustanoveních, a byl odporný nám, i vyzdvihl jej z prostředku, přibiv jej k kříži;
Koloským 2. - 15. A obloupiv knížatstva i moci, vedl je na odivu zjevně, triumf slaviv nad nimi skrze něj.
Koloským 2. - 16. Protož žádný vás nesuď pro pokrm, aneb pro nápoj, anebo z strany některého svátku, nebo novuměsíce, anebo sobot,
Koloským 2. - 17. Kteréžto věci jsou stín budoucích, ale to, od čehož se stín dělal, jestiť tělo Kristovo.
Koloským 2. - 18. Nižádný vás nepředchvacuj svémyslně pokorou a náboženstvím andělským, v to, čehož neviděl, vysokomyslně se vydávaje, marně se nadýmaje smyslem těla svého,
Koloským 2. - 19. A nedrže se hlavy, od níž všecko tělo po kloubích a svazích vzdělané a spojené roste Božím zrůstem.
Koloským 2. - 20. Poněvadž tedy zemřevše s Kristem osvobozeni jste od živlů světa, pročež tak jako byste živi byli světu, těmi ceremoniemi dáte se obtěžovati?
Koloským 2. - 21. Když říkáte: Nedotýkej se, ani okoušej, aniž se s tím obírej!
Koloským 2. - 22. Kteréžto všecky věci samým užíváním jich přicházejí k zkáze, a toť vše není než podle přikázání a učení lidských.
Koloským 2. - 23. Ačťkoli pak ty věci mají tvárnost moudrosti, v způsobu té nábožnosti pošmourné a v povrchní pokoře i v neodpouštění tělu, avšak nejsou v žádné platnosti, když přináležejí toliko k nasycení těla.
Koloským 3. - 1. Protož povstali-li jste s Kristem, vrchních věcí hledejte, kdež Kristus na pravici Boží sedí.
Koloským 3. - 2. O svrchní věci pečujte, ne o zemské.
Koloským 3. - 3. Nebo zemřeli jste, a život váš skryt jest s Kristem v Bohu.
Koloským 3. - 4. Když se pak ukáže Kristus, život náš, tehdy i vy ukážete se s ním v slávě.
Koloským 3. - 5. Protož mrtvěte údy své zemské, smilstvo, nečistotu, chlípnost, žádost zlou, i lakomství, jenž jest modlám sloužení.
Koloským 3. - 6. Pro kteréžto věci přichází hněv Boží na syny zpurné.
Koloským 3. - 7. V kterýchžto hříších i vy někdy chodili jste, když jste živi byli v nich.
Koloským 3. - 8. Ale již nyní složtež i vy všecko to, hněv, prchlivost, zlobivost, zlořečení i mrzkomluvnost zapuďte od úst vašich.
Koloským 3. - 9. Nelžete jedni na druhé, když jste svlékli s sebe starého člověka s skutky jeho,
Koloským 3. - 10. A oblékli toho nového, obnovujícího se k známosti jasné, podle obrazu toho, jenž jej stvořil,
Koloským 3. - 11. Kdežto není Řek a Žid, obřízka a neobřízka, cizozemec a Scýta, služebník a svobodný ale všecko a ve všech Kristus.
Koloským 3. - 12. Protož oblectež se jako vyvolení Boží, svatí, a milí, v srdce lítostivé, v dobrotivost, nízké o sobě smýšlení, krotkost, trpělivost,
Koloským 3. - 13. Snášejíce jeden druhého a odpouštějíce sobě vespolek, měl-li by kdo proti komu jakou žalobu; jako i Kristus odpustil vám, tak i vy.
Koloským 3. - 14. Nadto pak nade všecko oblečeni buďte v lásku, kteráž jest svazek dokonalosti.
Koloským 3. - 15. A pokoj Boží vítěziž v srdcích vašich, k němuž i povoláni jste v jedno tělo; a buďtež vděčni.
Koloským 3. - 16. Slovo Kristovo přebývejž v vás bohatě se vší moudrostí; učíce a napomínajíce sebe vespolek Žalmy, a zpěvy, a písničkami duchovními, s milostí zpívajíce v srdci vašem Pánu.
Koloským 3. - 17. A všecko, cožkoli činíte v slovu nebo v skutku, všecko čiňte ve jménu Pána Ježíše, díky činíce Bohu a Otci skrze něho.
Koloským 3. - 18. Ženy poddány buďte mužům svým tak, jakž sluší, v Pánu.
Koloským 3. - 19. Muži milujte ženy své, a nemějtež se přísně k nim.
Koloským 3. - 20. Dítky poslouchejte rodičů ve všem; nebo to jest dobře libé Pánu.
Koloským 3. - 21. Otcové nepopouzejte k hněvivosti dítek svých, aby sobě nezoufaly.
Koloským 3. - 22. Služebníci poslušni buďte ve všem pánů svých tělesných, ne na oko toliko sloužíce, jako ti, jenž se usilují lidem líbiti, ale v sprostnosti srdce, bojíce se Boha.
Koloským 3. - 23. A všecko, což byste koli činili, z té duše čiňte, jakožto Pánu, a ne lidem,
Koloským 3. - 24. Vědouce, že ode Pána vzíti máte odplatu věčného dědictví; nebo Pánu Kristu sloužíte.
Koloským 3. - 25. Kdož by pak nepravost páchal, odměnu své nepravosti vezme. A neníť přijímání osob u Boha.
Koloským 4. - 1. Páni spravedlivě a slušně s služebníky svými nakládejte, vědouce, že i vy Pána máte v nebesích.
Koloským 4. - 2. Na modlitbě buďtež ustaviční, bdíce v tom s díků činěním,
Koloským 4. - 3. Modléce se spolu i za nás, aby Bůh otevřel nám dveře slova, k mluvení o tajemství Kristovu, pro něž i v vězení jsem,
Koloským 4. - 4. Abych je zjevoval, tak jakž mi náleží mluviti.
Koloským 4. - 5. Choďtež v moudrosti před těmi, kteříž jsou vně, čas kupujíce.
Koloským 4. - 6. Řeč vaše vždycky budiž příjemná, ozdobená solí, tak abyste věděli, kterak byste měli jednomu každému odpovědíti.
Koloským 4. - 7. O věcech mých o všech oznámí vám Tychikus, bratr milý, a věrný slouha Kristův a spoluslužebník v Pánu;
Koloským 4. - 8. Kteréhož jsem poslal k vám naschvál, aby zvěděl, co se děje u vás, a potěšil srdcí vašich,
Koloským 4. - 9. S Onezimem, věrným a milým bratrem, kterýž jest tam od vás. Tiť vám všecko oznámí, co se děje u nás.
Koloským 4. - 10. Pozdravuje vás Aristarchus, spoluvězeň můj, a Marek, sestřenec Barnabášův, (o kterémž jsem vám poručil, přišel-li by k vám, přijmětež jej;)
Koloským 4. - 11. A Jezus, kterýž slove Justus, kteřížto jsou Židé. Ti toliko jsou pomocníci moji v kázání o království Božím; tiť mi byli ku potěšení.
Koloským 4. - 12. Pozdravuje vás Epafras, kterýž od vás jest, slouha Kristův, kterýž vždycky úsilně pracuje na modlitbách za vás, abyste stáli dokonalí a plní ve vší vůli Boží.
Koloským 4. - 13. Nebo svědectví jemu vydávám, žeť vás velmi horlivě miluje, a též i ty, kteříž jsou v Laodicii, i kteříž jsou v Hierapoli.
Koloským 4. - 14. Pozdravuje vás Lukáš, lékař, bratr milý, a Démas.
Koloským 4. - 15. Pozdravte bratří Laodicenských, i Nymfy, i té církve, kteráž jest v domu jeho.
Koloským 4. - 16. A když bude přečten u vás tento list, spravtež to, ať jest i v Laodicenském sboru čten; a ten, kterýž jest psán z Laodicie, i vy také přečtěte,
Koloským 4. - 17. A rcete Archippovi: Viz, abys služebnost, kterouž jsi přijal od Pána, vyplnil.
Koloským 4. - 18. Pozdravení mou rukou Pavlovou. Pamatujtež na mé vězení. Milost Boží budiž s vámi. Amen. List tento psán k Kolossenským z Říma po Tychikovi a Onezimovi.
Titovi 1. - 1. Pavel, služebník Boží, apoštol pak Ježíše Krista, podle víry vyvolených Božích a známosti pravdy, kteráž jest podle zbožnosti,
Titovi 1. - 2. K naději života věčného, kterýž zaslíbil před časy věků ten, jenž nikdy neklamá, Bůh, zjevil pak časy svými,
Titovi 1. - 3. Totiž to slovo své, skrze kázání mně svěřené, podle zřízení Spasitele našeho Boha, Titovi, vlastnímu synu u víře obecné:
Titovi 1. - 4. Milost, milosrdenství a pokoj od Boha Otce a Pána Jezukrista Spasitele našeho.
Titovi 1. - 5. Z té příčiny zanechal jsem tebe v Krétě, abys to, čehož tam ještě potřebí, spravil a ustanovil po městech starší, jakož i já při tobě jsem zřídil:
Titovi 1. - 6. Jest-li kdo bez úhony, jedné manželky muž, dítky maje věřící, na kteréž by nemohlo touženo býti, že by byli bujní, anebo nepoddaní.
Titovi 1. - 7. Neboť biskup má býti bez úhony, jako Boží šafář, ne svémyslný, ne hněvivý, ne pijan vína, ne bijce, ne žádostivý mrzkého zisku,
Titovi 1. - 8. Ale přívětivý k hostem, dobrotivý, opatrný, spravedlivý, svatý, zdrželivý,
Titovi 1. - 9. Pilně se přídržící věrné řeči v učení Božím, aby mohl i napomínati učením zdravým, i ty, kteříž odpírají, přemáhati.
Titovi 1. - 10. Neboť jsou mnozí nepoddaní, marnomluvní, i svůdcové myslí lidských, zvláště ti, jenž jsou z obřízky.
Titovi 1. - 11. Jimž musejí ústa zacpána býti; kteříž celé domy převracejí, učíce neslušným věcem, pro mrzký zisk.
Titovi 1. - 12. Řekl jeden z nich, vlastní jejich prorok, že Kretenští jsou vždycky lháři, zlá hovada, břicha lenivá.
Titovi 1. - 13. Svědectví to pravé jest. A protož tresciž je přísně, ať jsou zdraví u víře,
Titovi 1. - 14. Nešetříce Židovských básní, a přikázání lidí těch, jenž se odvracují od pravdy.
Titovi 1. - 15. Všecko zajisté čisté jest čistým, poskvrněným pak a nevěřícím nic není čistého, ale poskvrněná jest i mysl jejich i svědomí.
Titovi 1. - 16. Vypravují o tom, že Boha znají, ale skutky svými toho zapírají, ohavní jsouce, a nepoddaní, a ke všelikému skutku dobrému nehodní.
Titovi 2. - 1. Ty pak mluv, což sluší na zdravé učení.
Titovi 2. - 2. Starci ať jsou střízliví, vážní, opatrní, zdraví u víře, v lásce, v snášelivosti.
Titovi 2. - 3. Tak také i staré ženy ať chodí zbožně, v oděvu příslušném a ať nejsou převrhlé, ani mnoho vína pijící, dobrým věcem učící,
Titovi 2. - 4. Aby mladice vyučovaly, kterak by muže své i dítky řádně milovaly,
Titovi 2. - 5. A byly šlechetné, čistotné, netoulavé, dobrotivé, mužům svým poddané, aby nebylo dáno v porouhání slovo Boží.
Titovi 2. - 6. Takž i mládenců napomínej k středmosti,
Titovi 2. - 7. Ve všech věcech sebe samého vydávaje za příklad dobrých skutků, a zachovávaje v učení celost, vážnost,
Titovi 2. - 8. Slovo zdravé bez úhony, aby ten, jenž by se protivil, zastyděti se musil, nemaje co zlého mluviti o vás.
Titovi 2. - 9. Služebníky uč, ať jsou poddáni pánům svým, ve všem jim se líbíce, neodmlouvajíce,
Titovi 2. - 10. Neokrádajíce, ale ve všem věrnosti pravé dokazujíce, aby učení Spasitele našeho Boha ve všem ozdobovali.
Titovi 2. - 11. Zjevilať se jest zajisté ta milost Boží spasitelná všechněm lidem,
Titovi 2. - 12. Vyučující nás, abychom odřeknouce se bezbožnosti a světských žádostí, střízlivě, a spravedlivě, a zbožně živi byli na tomto světě,
Titovi 2. - 13. Očekávajíce té blahoslavené naděje a příští slávy velikého Boha a Spasitele našeho Jezukrista,
Titovi 2. - 14. Kterýž dal sebe samého za nás, aby nás vykoupil od všeliké nepravosti, a očistil sobě samému lid zvláštní, horlivě následovný dobrých skutků.
Titovi 2. - 15. Toto mluv, a napomínej, a tresci mocně. Žádný tebou nepohrzej.
Titovi 3. - 1. Napomínej jich, ať jsou knížatům a mocnostem poddáni, jich poslušni, a ať jsou k každému skutku dobrému hotovi.
Titovi 3. - 2. Žádnému ať se nerouhají, nejsou svárliví, ale přívětiví, dokazujíce všeliké tichosti ke všem lidem.
Titovi 3. - 3. Byliť jsme zajisté i my někdy nesmyslní, tvrdošijní, bloudící, sloužíce žádostem a rozkošem rozličným, v zlosti a v závisti bydlíce, ohyzdní, vespolek se nenávidíce.
Titovi 3. - 4. Ale když se zjevila dobrota a láska k lidem Spasitele našeho Boha,
Titovi 3. - 5. Ne z skutků spravedlnosti, kteréž bychom my činili, ale podle milosrdenství svého spasil nás, skrze obmytí druhého narození, a obnovení Ducha svatého,
Titovi 3. - 6. Kteréhož vylil na nás hojně, skrze Jezukrista Spasitele našeho,
Titovi 3. - 7. Abychom, ospravedlněni jsouce milostí jeho, byli dědicové v naději života věčného.
Titovi 3. - 8. Věrnáť jest řeč tato, a chciť, abys těch věcí potvrzoval, ať se snaží v dobrých skutcích předčiti všickni, kteříž uvěřili Bohu. A toť jsou ty věci dobré, i lidem užitečné.
Titovi 3. - 9. Nemoudré pak otázky, a vyčítání rodů, a sváry, a hádky o věci zákonní zastavuj; nebť jsou neužitečné a marné.
Titovi 3. - 10. Člověka kacíře po jednom neb druhém napomínání vyvrz,
Titovi 3. - 11. Věda, že takový jest převrácený, a hřeší, svým vlastním soudem jsa odsouzen.
Titovi 3. - 12. Když pošli k tobě Artemana aneb Tychika, snaž se přijíti ke mně do Nikopolim; neb jsem umínil tu přes zimu pobýti.
Titovi 3. - 13. Zéna, učeného v Zákoně, a Apollo s pilností vyprovoď, ať v ničemž nemají nedostatku.
Titovi 3. - 14. A nechažť se také učí i naši v dobrých skutcích předčiti, a zvláště, kdež jsou toho potřeby, aby nebyli neužiteční.
Titovi 3. - 15. Pozdravují tě, kteříž jsou se mnou, všickni. Pozdraviž těch, kteříž nás milují u víře. Milost Boží budiž se všemi vámi. Amen. K Titovi, kterýž první biskup církve Kretenské skrze vzkládání rukou zřízen byl, psán z Nikopoli města Macedonského.
Filemonovi 1. - 1. Pavel, vězeň Krista Ježíše, a Timoteus bratr, Filemonovi milému, a pomocníku našemu,
Filemonovi 1. - 2. A Apfie sestře milé, a Archippovi spolurytíři našemu, i vší církvi, kteráž jest v domě tvém:
Filemonovi 1. - 3. Milost vám a pokoj od Boha Otce našeho a Pána Jezukrista.
Filemonovi 1. - 4. Díky činím Bohu svému, vždycky zmínku o tobě čině na svých modlitbách,
Filemonovi 1. - 5. Slyše o lásce tvé a víře, kterouž máš ku Pánu Ježíšovi, i ke všechněm svatým,
Filemonovi 1. - 6. Aby společnost víry tvé mocná byla a tudy poznáno býti mohlo, cožkoli dobrého jest v vás skrze Krista Ježíše.
Filemonovi 1. - 7. Radost zajisté máme velikou, a potěšení z lásky tvé, že srdce svatých občerstvena jsou skrze tebe, bratře.
Filemonovi 1. - 8. Protož ačkoli mnohou smělost mám v Kristu rozkázati tobě, což by náleželo,
Filemonovi 1. - 9. Však pro lásku raději tebe prosím, jsa již takový, totiž Pavel starý, a nyní i vězeň Ježíše Krista.
Filemonovi 1. - 10. Prosímť pak tebe za syna svého, kteréhož jsem zplodil v vězení svém, Onezima,
Filemonovi 1. - 11. Kterýž byl někdy tobě neužitečný, ale nyní tobě i mně velmi užitečný, jehožť jsem odeslal.
Filemonovi 1. - 12. Protož ty jej, (totiž srdce mé,) přijmi.
Filemonovi 1. - 13. Kteréhožto já chtěl jsem byl při sobě zanechati, aby mi posluhoval místo tebe v vězení, kteréž trpím pro evangelium;
Filemonovi 1. - 14. Ale bez vědomí tvého nechtěl jsem nic učiniti, aby dobrý skutek tvůj nebyl jako bezděky, ale z dobré vůle.
Filemonovi 1. - 15. Ano snad proto byl odšel na chvíli, abys jej potom věčného měl,
Filemonovi 1. - 16. Již ne jako služebníka, ale více než služebníka, totiž bratra milého, zvláště mně, a čím víc tobě, i podle těla, i v Pánu.
Filemonovi 1. - 17. Protož máš-li mne za tovaryše, přijmiž jej, jako mne.
Filemonovi 1. - 18. Jestližeť pak v čem ublížil, anebo jest-liť co dlužen, to mně přičti.
Filemonovi 1. - 19. Já Pavel psal jsem svou rukou, jáť zaplatím; ať nedím tobě, že ty i sám sebe jsi mi dlužen.
Filemonovi 1. - 20. Tak, bratře, ať já uživu tebe v Pánu; očerstviž srdce mé v Pánu.
Filemonovi 1. - 21. Jist jsa tvým poslušenstvím, tak jsem tobě napsal, věda, že i více, nežli pravím, učiníš.
Filemonovi 1. - 22. A mezi tím připraviž mi také hospodu; neboť naději mám, že k modlitbám vašim budu vám navrácen.
Filemonovi 1. - 23. Pozdravují tě Epafras, (spoluvězeň můj pro Krista Ježíše,)
Filemonovi 1. - 24. Marek, Aristarchus, Démas a Lukáš, pomocníci moji.
Filemonovi 1. - 25. Milost Pána našeho Jezukrista budiž s duchem vaším. Amen. List tento k Filemonovi psán byl z Říma po Onezimovi služebníku.
Židům 1. - 1. Častokrát a rozličnými způsoby mluvíval někdy Bůh otcům skrze proroky, v těchto pak posledních dnech mluvil nám skrze Syna svého,
Židům 1. - 2. Kteréhož ustanovil dědicem všeho, skrze něhož i věky učinil.
Židům 1. - 3. Kterýžto jsa blesk slávy, a obraz osoby jeho, a zdržuje všecko slovem mocnosti své, očištění hříchů našich skrze sebe samého učiniv, posadil se na pravici velebnosti na výsostech,
Židům 1. - 4. Tím důstojnější nad anděly učiněn, čím vyvýšenější nad ně jméno dědičně obdržel.
Židům 1. - 5. Nebo kterému kdy z andělů řekl: Syn můj jsi ty, já dnes zplodil jsem tebe? A opět: Já budu jemu Otcem, a on mi bude Synem?
Židům 1. - 6. A opět, když uvodí prvorozeného na okršlek země, dí: A klanějte se jemu všickni andělé Boží.
Židům 1. - 7. A o andělích zajisté dí: Kterýž činí anděly své duchy, a služebníky své plamen ohně;
Židům 1. - 8. Ale k Synu dí: Stolice tvá, ó Bože, trvá na věky věků, berla pravosti jestiť berla království tvého.
Židům 1. - 9. Miloval jsi spravedlnost, a nenáviděl jsi nepravosti, protož pomazal tebe, ó Bože, Bůh tvůj olejem veselé nad spoluúčastníky tvé.
Židům 1. - 10. A opět:Ty, Pane, na počátku založil jsi zemi, a díla rukou tvých jsouť nebesa.
Židům 1. - 11. Onať pominou, ty pak zůstáváš; a všecka jako roucho zvetšejí,
Židům 1. - 12. A jako oděv svineš je, i budouť změněna. Ale ty jsi vždycky tentýž, a léta tvá nikdy nepřestanou.
Židům 1. - 13. A kterému kdy z andělů řekl: Seď na pravici mé, dokavadž nepoložím nepřátel tvých za podnože noh tvých?
Židům 1. - 14. Zdaliž všickni nejsou služební duchové, kteříž posíláni bývají k službě pro ty, jenž mají dědičně obdržeti spasení?
Židům 2. - 1. Protož musímeť my tím snažněji šetřiti toho, což jsme slýchali, aby nám to nevymizelo.
Židům 2. - 2. Nebo poněvadž skrze anděly mluvené slovo bylo pevné, a každé přestoupení a neposlušenství vzalo spravedlivou odměnu pomsty,
Židům 2. - 3. Kterakž my utečeme, takového zanedbávajíce spasení? Kteréžto nejprvé začalo vypravováno býti skrze samého Pána, od těch pak, kteříž Pána slýchali, nám utvrzeno jest.
Židům 2. - 4. Čemuž i Bůh svědectví vydával skrze divy a zázraky, a rozličné moci, i podělování Duchem svatým, podle vůle své.
Židům 2. - 5. Nebo nepoddal andělům okršlku země budoucího, o kterémž mluvíme.
Židům 2. - 6. Osvědčilť jest pak na jednom místě jeden, řka: Co jest člověk, že naň pomníš, aneb syn člověka, že na něj patříš.
Židům 2. - 7. Maličkos jej menšího andělů učinil, slavou a ctí korunoval jsi ho, a ustanovils jej nad dílem rukou svých.
Židům 2. - 8. Všecko jsi podmanil pod nohy jeho. A kdyžť jest jemu všecko poddal, tedy ničeho nezanechal nepodmaněného jemu. Ačkoli nyní ještě nevidíme, aby jemu všecko poddáno bylo.
Židům 2. - 9. Ale toho maličko nižšího andělů, vidíme Ježíše, pro utrpení smrti slávou a ctí korunovaného, aby z milosti Boží za všecky okusil smrti.
Židům 2. - 10. Slušeloť zajisté na toho, pro kteréhož jest všecko, a skrze kteréhož jest všecko, aby mnohé syny přiveda k slávě, vůdce spasení jejich skrze utrpení dokonalého učinil.
Židům 2. - 11. Nebo i ten, jenž posvěcuje, i ti, kteříž posvěceni bývají, z jednoho jsou všickni. Pro kteroužto příčinu nestydí se jich nazývati bratřími,
Židům 2. - 12. Řka: Zvěstovati budu jméno tvé bratřím svým, uprostřed shromáždění prozpěvovati budu tobě.
Židům 2. - 13. A opět: Já budu v něm doufati. A opět: Aj, já a dítky, kteréž dal mi Bůh.
Židům 2. - 14. Poněvadž tedy dítky účastnost mají těla a krve, i on též podobně účasten jest jich, aby skrze smrt zahladil toho, kterýž má vládařství smrti, to jest ďábla,
Židům 2. - 15. A abyvysvobodil ty, kteřížto bázní smrti po všecken čas života svéhopodrobeni byli v službu.
Židům 2. - 16. Neboť nepřijal andělů, ale símě Abrahamovo přijal.
Židům 2. - 17. A protož ve všem připodobněn býti měl bratřím, aby milosrdný byl a věrný nejvyšší kněz v tom, což by u Boha k očištění hříchů lidu jednáno býti mělo.
Židům 2. - 18. Nebo že jest i sám trpěl, pokoušín byv, může také pokušení trpícím spomáhati.
Židům 3. - 1. A protož, bratří svatí, povolání nebeského účastníci, spatřujte apoštola a nejvyššího kněze vyznání našeho, Krista Ježíše,
Židům 3. - 2. Věrného tomu, kdož jej ustanovil, jako i Mojžíš byl věrný ve všem domě jeho.
Židům 3. - 3. Tím větší zajisté slávy tento nad Mojžíše jest hoden, čím větší má čest stavitel nežli sám dům.
Židům 3. - 4. Nebo všeliký dům ustaven bývá od někoho, ten pak, kdož všecky tyto věci ustavěl, Bůh jest.
Židům 3. - 5. A Mojžíš zajisté věrný byl v celém domě jeho, jako služebník, na osvědčení toho, což potom mělo mluveno býti.
Židům 3. - 6. Ale Kristus, jakožto Syn, vládne nad domem svým. Kterýžto dům my jsme, jestliže tu svobodnou doufanlivost, a tu chloubu naděje až do konce pevnou zachováme.
Židům 3. - 7. Protož jakž praví Duch svatý: Dnes, uslyšeli-li byste hlas jeho,
Židům 3. - 8. Nezatvrzujtež srdcí svých, jako při onom popouzení Boha v den pokušení toho na poušti;
Židům 3. - 9. Kdežto pokoušeli mne otcové vaši, zkusiliť jsou mne, a viděli skutky mé po čtyřidceti let.
Židům 3. - 10. Protož hněviv jsem byl na pokolení to, a řekl jsem: Tito vždycky bloudí srdcem, a nepoznávají cest mých.
Židům 3. - 11. Takže jsem přisáhl v hněvě svém, že nevejdou v odpočinutí mé.
Židům 3. - 12. Viztež, bratří, aby snad v někom z vás nebylo srdce zlé, a nevěrné, kteréž by odstupovalo od Boha živého.
Židům 3. - 13. Ale napomínejte se vespolek po všecky dny, dokavadž se dnes jmenuje, aby někdo nebyl zatvrzen oklamáním hřícha.
Židům 3. - 14. Účastníci zajisté Krista učiněni jsme, jestliže však ten počátek podstaty až do konce pevný zachováme.
Židům 3. - 15. Protož dokudž se říká: Dnes, uslyšeli-li byste hlas jeho, nezatvrzujte srdcí svých, jako při onom popouzení Boha.
Židům 3. - 16. Nebo někteří slyševše, popouzeli ho, ale ne všickni, jenž vyšli z Egypta skrze Mojžíše.
Židům 3. - 17. Na které se pak hněval čtyřidceti let? Zdali ne na ty, kteříž hřešili, jejichžto těla padla na poušti?
Židům 3. - 18. A kterým zapřisáhl, že nevejdou do odpočinutí jeho? Však těm, kteříž byli neposlušní.
Židům 3. - 19. A vidíme, že jsou nemohli vjíti pro nevěru.
Židům 4. - 1. Bojmež se tedy, aby snad opustě zaslíbení o vjití do odpočinutí jeho, neopozdil se někdo z vás.
Židům 4. - 2. Nebo i nám zvěstováno jest, jako i oněmno, ale neprospěla jim řeč slyšená, nepřipojená k víře, když slyšeli.
Židům 4. - 3. Neboť vcházíme v odpočinutí my, kteříž jsme uvěřili, jakož řekl: Protož jsem přisáhl v hněvě svém, žeť nevejdou v odpočinutí mé, ačkoli dávno odpočinul Bůh, hned po vykonání skutků od ustanovení světa.
Židům 4. - 4. Nebo pověděl na jednom místě o sedmém dni takto: I odpočinul Bůh dne sedmého ode všech skutků svých.
Židům 4. - 5. A tuto zase: Že nevejdou v odpočinutí mé.
Židům 4. - 6. A poněvadž vždy na tom jest, že někteří mají vjíti do něho, a ti, kterýmž prvé zvěstováno jest, nevešli pro svou nevěru,
Židům 4. - 7. Opět ukládá den jakýsi, Dnes, pravě skrze Davida, po takovém času, jakož řečeno jest, Dnes uslyšíte-li hlas jeho, nezatvrzujte srdcí svých.
Židům 4. - 8. Nebo byť byl Jozue v odpočinutí je uvedl, nebylť by potom mluvil o jiném dni.
Židům 4. - 9. A protož zůstáváť svátek lidu Božímu.
Židům 4. - 10. Neb kdožkoli všel v odpočinutí jeho, takéť i on odpočinul od skutků svých, jako i Bůh od svých.
Židům 4. - 11. Snažmež se tedy vjíti do toho odpočinutí, aby někdo neupadl v týž příklad nedověry.
Židům 4. - 12. Živáť jest zajisté řeč Boží a mocná, a pronikavější nad všeliký meč na obě straně ostrý, a dosahujeť až do rozdělení i duše i ducha i kloubů i mozku v kostech, a rozeznává myšlení i mínění srdce.
Židům 4. - 13. A neníť žádného stvoření, kteréž by nebylo zjevné před obličejem jeho, nýbrž všecky věci jsou nahé a odkryté očima toho, o kterémž jest řeč naše.
Židům 4. - 14. Protož majíce nejvyššího kněze velikého, kterýžto pronikl nebesa, Ježíše Syna Božího, držmež vyznání naše.
Židům 4. - 15. Nebo nemáme nejvyššího kněže, kterýž by nemohl čitedlen býti mdlob našich, ale zkušeného ve všem nám podobně, kromě hříchu.
Židům 4. - 16. Přistupmež tedy směle s doufáním k trůnu milosti, abychom dosáhli milosrdenství, a milost nalezli ku pomoci v čas příhodný.
Židům 5. - 1. Všeliký zajisté nejvyšší kněz z lidu vzatý za lidi bývá postaven v těch věcech, kteréž u Boha mají jednány býti, totiž aby obětoval i dary i oběti za hříchy,
Židům 5. - 2. Kterýž by mohl, jakž sluší, lítost míti nad neznajícími a bloudícími, jsa i sám obklíčen nemocí.
Židům 5. - 3. A pro ni povinen jest, jakož za lid, tak i za sebe samého obětovati oběti za hříchy.
Židům 5. - 4. A aniž kdo sobě sám té cti osobuje, ale ten, kterýž by byl povolán od Boha, jako i Aron.
Židům 5. - 5. Tak i Kristus ne sám sobě té cti osobil, aby byl nejvyšším knězem, ale ten, kterýž řekl jemu: Syn můj jsi ty, já dnes zplodil jsem tebe.
Židům 5. - 6. Jakž i jinde praví: Ty jsi kněz na věky podle řádu Melchisedechova.
Židům 5. - 7. Kterýž za dnů těla svého modlitby a ponížené prosby k tomu, kterýž ho mohl zachovati od smrti, s křikem velikým a slzami obětoval, a uslyšán jest i vysvobozen z toho, čehož se strašil.
Židům 5. - 8. A ačkoli byl Syn Boží, z toho však, což strpěl, naučil se poslušenství.
Židům 5. - 9. A tak dokonalý jsa, učiněn jest všechněm sebe poslušným původem spasení věčného,
Židům 5. - 10. Nazván jsa od Boha nejvyšším knězem podlé řádu Melchisedechova.
Židům 5. - 11. O kterémž mnoho by se mělo mluviti, a to nesnadných věci k vypravení, ale vy jste nezpůsobných uší.
Židům 5. - 12. Nebo měvše býti v tak dlouhém času mistři, opět potřebujete učeni býti prvním počátkům výmluvností Božích, a učiněni jste mléka potřebující, a ne pokrmu hrubšího.
Židům 5. - 13. Kdožkoli zajisté mléka se drží, nechápá slova spravedlnosti; (nebo nemluvně jest).
Židům 5. - 14. Ale dokonalých jest hrubý pokrm, totiž těch, kteříž pro zvyklost mají smysly způsobné k rozeznání dobrého i zlého.
Židům 6. - 1. Protož opustíce řeč počátku Kristova, k dokonalosti se nesme, ne opět zakládajíce gruntu pokání z skutků mrtvých, a víry v Boha,
Židům 6. - 2. Křtů učení, vzkládání rukou, a vzkříšení z mrtvých, i soudu věčného.
Židům 6. - 3. A toť učiníme, dopustí-li Bůh.
Židům 6. - 4. Nebo nemožné jest jednou již osvíceným, kteříž i zakusili daru nebeského, a účastníci učiněni byli Ducha svatého,
Židům 6. - 5. Okusili také dobrého Božího slova, a moci věka budoucího,
Židům 6. - 6. Kdyby padli, zase obnoviti se ku pokání, jakožto těm, kteříž opět sobě znovu křižují Syna Božího, a v porouhání vydávají.
Židům 6. - 7. Země zajisté, kteráž často na sebe přicházející déšť pije, a rodí bylinu příhodnou těm, od kterýchž bývá dělána, dochází požehnání od Boha.
Židům 6. - 8. Ale vydávající trní a bodláky zavržená jest, a blízká zlořečení, jejížto konec bývá spálení.
Židům 6. - 9. My pak, nejmilejší, nadějemeť se o vás lepších věcí, a náležejících k spasení, ač pak koli tak mluvíme.
Židům 6. - 10. Neboť není nespravedlivý Bůh, aby se zapomenul na práci vaši a na pracovitou lásku, kteréž jste dokazovali ke jménu jeho, slouživše svatým, a ještě sloužíce.
Židům 6. - 11. Žádámeť pak, aby jeden každý z vás až do konce prokazoval tu opravdovou pilnost k nabytí plné jistoty naděje,
Židům 6. - 12. Tak abyste nebyli líní, ale následovníci těch, kteříž skrze víru a snášelivost obdrželi dědictví zaslíbené.
Židům 6. - 13. Abrahamovi zajisté zaslíbení čině Bůh, když neměl skrze koho většího přisáhnouti, přisáhl skrze sebe samého,
Židům 6. - 14. Řka: Jistě požehnám velmi tobě, a velice rozmnožím tebe.
Židům 6. - 15. A tak trpělivě očekávaje, dosáhl zaslíbení.
Židům 6. - 16. Lidé zajisté skrze většího, nežli jsou sami, přisahají, a všeliké rozepře mezi nimi konec jest, když bývá potvrzena přísahou.
Židům 6. - 17. A takž Bůh, chtěje dostatečně ukázati dědicům zaslíbení svých neproměnitelnost rady své, vložil mezi to přísahu,
Židům 6. - 18. Abychom skrze ty dvě věci nepohnutelné, (v nichž nemožné jest, aby Bůh klamal), měli přepevné potěšení, my, kteříž jsme se utekli k obdržení předložené naděje.
Židům 6. - 19. Kteroutož máme jako kotvu duše, i bezpečnou i pevnou, a vcházející až do vnitřku za oponu,
Židům 6. - 20. Kdežto předchůdce náš pro nás všel Ježíš, jsa učiněn podle řádu Melchisedechova nejvyšším knězem na věky.
Židům 7. - 1. Nebo ten Melchisedech byl král Sálem, kněz Boha nejvyššího, kterýž vyšel v cestu Abrahamovi, navracujícímu se od pobití králů, a dal jemu požehnání.
Židům 7. - 2. Kterémužto Abraham i desátek dal ze všeho. Kterýž nejprvé vykládá se král spravedlnosti, potom pak i král Sálem, to jest král pokoje,
Židům 7. - 3. Bez otce, bez matky, bez rodu, ani počátku dnů, ani skonání života nemaje, ale připodobněn jsa Synu Božímu, zůstává knězem věčně.
Židům 7. - 4. Pohleďtež tedy, kteraký ten byl, jemuž i desátky z kořistí dal Abraham patriarcha.
Židům 7. - 5. A ješto ti, kteříž jsou z synů Léví kněžství přijímající, přikázaní mají desátky bráti od lidu podle Zákona, to jest od bratří svých, ačkoli pošlých z bedr Abrahamových,
Židům 7. - 6. Tento pak, jehož rod není počten mezi nimi, desátky vzal od Abrahama, a tomu, kterýž měl zaslíbení, požehnání dal.
Židům 7. - 7. A jistě beze všeho odporu menší od většího požehnání béře.
Židům 7. - 8. A tuto desátky berou smrtelní lidé, ale tamto ten, o němž se vysvědčuje, že jest živ.
Židům 7. - 9. A ať tak dím, i sám Léví, kterýž desátky béře, v Abrahamovi desátky dal.
Židům 7. - 10. Nebo ještě v bedrách otce byl, když vyšel proti němu Melchisedech.
Židům 7. - 11. A protož byla-liť dokonalost spasení skrze Levítské kněžství, (nebo za toho kněžství vydán jest lidu Zákon,) jakáž toho byla potřeba, aby jiný kněz podle řádu Melchisedechova povstal, a nebyl již více podle řádu Aronova jmenován?
Židům 7. - 12. A poněvadž jest kněžství přeneseno, musiloť také i Zákona přenesení býti.
Židům 7. - 13. Nebo ten, o kterémž se to praví, jiného jest pokolení, z kteréhožto žádný při oltáři v službě nebyl.
Židům 7. - 14. Zjevné jest zajisté, že z pokolení Judova pošel Pán náš, o kterémžto pokolení nic z strany kněžství nemluvil Mojžíš.
Židům 7. - 15. Nýbrž hojněji to zjevné jest i z toho, že povstal jiný kněz podle řádu Melchisedechova,
Židům 7. - 16. Kterýžto učiněn jest knězem ne podle zákona přikázaní tělesného, ale podle moci života neporušitelného.
Židům 7. - 17. Nebo svědčí Písmo, řka: Ty jsi kněz na věky podle řádu Melchisedechova.
Židům 7. - 18. Stalo se zajisté složení onoho předešlého přikázaní, protože bylo mdlé a neužitečné.
Židům 7. - 19. Nebo ničehož k dokonalosti nepřivedl Zákon, ale na místo jeho uvedena lepší naděje, skrze niž přibližujeme se k Bohu.
Židům 7. - 20. A to tím lepší, že ne bez přísahy.
Židům 7. - 21. Nebo onino bez přísahy kněžími učiněni bývali, tento pak s přísahou, skrze toho, kterýž řekl k němu: Přisáhl Pán, a nebudeť toho litovati: Ty jsi kněz na věky podle řádu Melchisedechova.
Židům 7. - 22. Takť lepší smlouvy prostředníkem učiněn jest Ježíš.
Židům 7. - 23. A také onino mnozí bývali kněží, protože smrt bránila jim vždycky trvati;
Židům 7. - 24. Ale tento poněvadž zůstává na věky, věčné má kněžství.
Židům 7. - 25. A protož i dokonale spasiti může všecky přistupující skrze něj k Bohu, vždycky jsa živ k orodování za ně.
Židům 7. - 26. Takovéhoť zajisté nám slušelo míti nejvyššího kněze, svatého, nevinného, nepoškvrněného, odděleného od hříšníků, a jenž by vyšší nad nebesa učiněn byl,
Židům 7. - 27. Kterýž by nepotřeboval na každý den, jako onino kněží, nejprv za své vlastní hříchy oběti obětovati, potom za za hříchy lidu. Neboť jest to učinil jednou, samého sebe obětovav.
Židům 7. - 28. Zákon zajisté lidi mající nedostatky ustavoval za nejvyšší kněží, ale slovo přísežné, kteréž se stalo po Zákonu, ustanovilo Syna Božího dokonalého na věky.
Židům 8. - 1. Ale summa toho mluvení tato jest, že takového máme nejvyššího kněze, kterýž se posadil na pravici trůnu velebnosti v nebesích.
Židům 8. - 2. Služebník jsa svatyně, a pravého toho stánku, kterýž Pán vzdělal, a ne člověk.
Židům 8. - 3. Všeliký zajisté nejvyšší kněz k obětování darů a obětí bývá ustanoven, a protož potřebí bylo, aby i tento měl, co by obětoval.
Židům 8. - 4. Nebo kdyby byl na zemi, aniž by knězem byl, když by zůstávali ti kněží, kteříž obětují dary podle Zákona,
Židům 8. - 5. Sloužíce podobenství a stínu nebeských věcí, jakož Mojžíšovi od Boha řečeno bylo, když dokonávati měl stánek: Hlediž, prý, abys udělal všecko ku podobenství, kteréžť jest ukázáno na hoře.
Židům 8. - 6. Nyní pak tento náš nejvyšší kněz tím důstojnějšího došel úřadu, čímž i lepší smlouvy prostředníkem jest, kterážto lepšími zaslíbeními jest utvrzena.
Židům 8. - 7. Nebo kdyby ona první byla bez úhony, nebylo by hledáno místa druhé.
Židům 8. - 8. Nebo obviňuje Židy, dí: Aj, dnové jdou, praví Pán, v nichž vejdu s domem Izraelským a s domem Judským v smlouvu novou.
Židům 8. - 9. Ne podle smlouvy té, kterouž jsem učinil s otci jejich v ten den, když jsem je vzal za ruku jejich, abych je vyvedl z země Egyptské. Nebo oni nezůstali v smlouvě mé, a já opustil jsem je, praví Pán.
Židům 8. - 10. Protož tatoť jest smlouva, v kterouž vejdu s domem Izraelským po těch dnech, praví Pán: Dám zákony své v mysl jejich, a na srdcích jejich napíši je, a budu jejich Bohem, a oni budou mým lidem.
Židům 8. - 11. A nebudouť učiti jeden každý bližního svého, a jeden každý bratra svého, říkajíce: Poznej Pána, protože mne všickni znáti budou, od nejmenšího z nich až do největšího z nich.
Židům 8. - 12. Nebo milostiv budu nepravostem jejich, a na hříchy jejich, ani na nepravosti jejich nikoli nezpomenu více.
Židům 8. - 13. A kdyžť praví o nové, tedy pokládá první za vetchou; což pak vetší a schází, blízké jest zahynutí.
Židům 9. - 1. Mělať pak i první ona smlouva ustanovení z strany služeb a svatyni světskou.
Židům 9. - 2. Nebo udělán byl stánek první, v kterémž byl svícen, a stůl, a posvátní chlebové, a ten sloul svatyně.
Židům 9. - 3. Za druhou pak oponou byl stánek, kterýž sloul svatyně svatých,
Židům 9. - 4. Zlatou maje kadidlnici, a truhlu smlouvy, všudy obloženou zlatem, kdežto bylo věderce zlaté, mající v sobě mannu, a hůl Aronova, kteráž byla zkvetla, a dsky zákona,
Židům 9. - 5. Nad truhlou pak byli dva cherubínové slávy, zastěňujíci slitovnici. O kterýchž věcech není potřebí nyní vypravovati o jedné každé obzvláštně.
Židům 9. - 6. To vše když tak jest zřízeno, do prvního stánku vždycky vcházejí kněží, služby vykonávajíce,
Židům 9. - 7. Do druhého pak jedinou v rok sám nejvyšší kněz, ne bez krve, kterouž obětuje sám za sebe, i za lidské nevědomosti.
Židům 9. - 8. Čímž Duch svatý ukazuje to, že ještě nebyla zjevena cesta k svatyni, dokudž první stánek trval.
Židům 9. - 9. Kterýž byl podobenstvím na ten přítomný čas, v němžto darové a oběti se obětují, kteréž nemohou dokonalého v svědomí učiniti toho, kdož obětuje,
Židům 9. - 10. Toliko v pokrmích a v nápojích, a v rozličných umýváních a ospravedlňováních tělesných, až do času napravení, záležející.
Židům 9. - 11. Ale Kristus přišed, nejvyšší kněz budoucího dobrého, skrze větší a dokonalejší stánek, ne rukou udělaný, to jest ne tohoto stavení,
Židům 9. - 12. Ani skrze krev kozlů a telat, ale skrze svou vlastní krev, všel jednou do svatyně, věčné vykoupení nalezl.
Židům 9. - 13. Nebo jestližeť krev býků a kozlů, a popel jalovice, pokropující poskvrněných, posvěcuje jich k očištění těla,
Židům 9. - 14. Čím více krev Kristova, kterýžto skrze Ducha věčného samého sebe obětoval nepoškvrněného Bohu, očistí svědomí vaše od skutků mrtvých k sloužení Bohu živému?
Židům 9. - 15. A pro tu příčinu nové smlouvy prostředník jest, aby, když by smrt mezi to vkročila k vyplacení přestoupení těch, kteráž byla za první smlouvy, zaslíbení věčného dědictví přijali ti, jenž jsou povoláni.
Židům 9. - 16. Nebo kdež se děje kšaft, potřebí jest, aby k tomu smrt přikročila toho, kdož činí kšaft.
Židům 9. - 17. Kšaft zajisté těch, kteříž zemřeli, pevný jest, poněvadž ještě nemá moci, dokudž živ jest ten, jenž kšaft činil.
Židům 9. - 18. Protož ani první onen kšaft bez krve nebyl posvěcován.
Židům 9. - 19. Nebo když Mojžíš všecka přikázaní podle Zákona všemu lidu předložil, vzav krev telat a kozlů, s vodou a s vlnou červenou a s yzopem, tak spolu i knihy i všeho lidu pokropil,
Židům 9. - 20. Řka: Tatoť jest krev Zákona, kterýž vám Bůh vydal.
Židům 9. - 21. Ano i stánku i všech nádob k službě náležitých rovně též krví pokropil.
Židům 9. - 22. A téměř všecko podle Zákona krví očišťováno bývá, a bez krve vylití nebývá odpuštění vin.
Židům 9. - 23. Protož potřebí bylo, aby věcí nebeských příkladové těmi věcmi očišťováni byli, nebeské pak věci lepšími obětmi, nežli jsou ty.
Židům 9. - 24. Neboť nevšel Kristus do svatyně rukou udělané, kteráž by byla příklad s pravou svatyní se srovnávající, ale právě v nebe všel, aby nyní přítomný byl tváři Boží za nás.
Židům 9. - 25. Ne aby častokrát obětoval sebe samého, jako nejvyšší kněz vcházel do svatyně každý rok se krví cizí,
Židům 9. - 26. (Sic jinak byl by musil častokrát trpěti od počátku světa,) ale nyní jednou při skonání věků, na shlazení hřícha skrze obětování sebe samého, zjeven jest.
Židům 9. - 27. A jakož uloženo lidem jednou umříti, a potom bude soud,
Židům 9. - 28. Tak i Kristus jednou jest obětován, k shlazení mnohých lidi hříchů; podruhé pak bez hříchu ukáže se těm, kteříž ho čekají k spasení.
Židům 10. - 1. Zákon zajisté, maje stín budoucího dobrého, a ne sám obraz pravý těch věcí, jednostejnými, kteréž po všecka léta obětují, obětmi nikdy nemůž přistupujících dokonalých učiniti.
Židům 10. - 2. Sic jinak zdaliž by již nepřestaly obětovány býti, protože by již neměli žádného svědomí z hříchu ti, jenž obětují, jsouce jednou očištěni?
Židům 10. - 3. Ale při těch obětech připomínání hříchů děje se každého roku.
Židům 10. - 4. Neboť možné není, aby krev býků a kozlů shladila hříchy.
Židům 10. - 5. Protož vcházeje na svět, dí: Obětí a darů nechtěl jsi, ale tělo jsi mi způsobil.
Židům 10. - 6. Zápalných obětí, ani obětí za hřích jsi neoblíbil.
Židům 10. - 7. Tehdy řekl jsem: Aj, jduť, (jakož v knihách psáno jest o mně), abych činil, ó Bože, vůli tvou.
Židům 10. - 8. Pověděv napřed: Že obětí a darů, a zápalů, i obětí za hřích, (kteréž se podle Zákona obětují), nechtěl jsi, aniž jsi jich oblíbil,
Židům 10. - 9. Tehdy řekl: Aj, jduť, (jakož v knihách psáno jest o mně) abych činil, ó Bože, vůli tvou. Ruší první, aby druhé ustanovil.
Židům 10. - 10. V kteréžto vůli posvěceni jsme skrze obětování těla Ježíše Krista jednou.
Židům 10. - 11. A všeliký zajisté kněz přístojí, na každý den službu konaje, a jednostejné často obětuje oběti, kteréž nikdy nemohou odjíti hříchů.
Židům 10. - 12. Ale tento, jednu obět obětovav za hříchy, vždycky sedí na pravici Boží,
Židům 10. - 13. Již dále očekávaje, až by položeni byli nepřátelé jeho za podnož noh jeho.
Židům 10. - 14. Nebo jednou obětí dokonalé učinil na věky ty , kteříž posvěceni bývají.
Židům 10. - 15. Svědčíť pak nám to i sám Duch svatý. Nebo prve pověděv:
Židům 10. - 16. Tatoť jest smlouva, kterouž učiním s nimi po těch dnech, praví Pán: Dám zákony své v srdce jejich, a na myslech jejich napíši je,
Židům 10. - 17. Za tím řekl: A na hříchy jejich, i na nepravosti jejich nikoli nezpomenu více.
Židům 10. - 18. Kdežť pak jest odpuštění jich, neníť potřebí více oběti za hřích.
Židům 10. - 19. Majíce tedy, bratří, plnou svobodu k vjíti do svatyně skrze krev Ježíšovu,
Židům 10. - 20. Tou cestou novou a živou, kterouž nám způsobil skrze oponu, to jest tělo své,
Židům 10. - 21. A majíce kněze velikého nad domem Božím,
Židům 10. - 22. Přistupmež s pravým srdcem, v plné jistotě víry, očištěná majíce srdce od svědomí zlého,
Židům 10. - 23. A umyté tělo vodou čistou, držmež nepochybné vyznání naděje; (nebo věrnýť jest ten, kterýž zaslíbil.)
Židům 10. - 24. A šetřme jedni druhých, k rozněcování se v lásce a dobrých skutcích,
Židům 10. - 25. Neopouštějíce společného shromáždění našeho, jako někteří obyčej mají, ale napomínajíce se, a to tím více, čímž více vidíte, že se ten den přibližuje.
Židům 10. - 26. Nebo jestliže bychom dobrovolně hřešili po přijetí známosti pravdy, nezůstávalo by již více oběti za hříchy,
Židům 10. - 27. Ale hrozné nějaké očekáváni soudu, a ohně prudká pálivost, kterýž žráti má protivníky.
Židům 10. - 28. Kdož by koli pohrdal Zákonem Mojžíšovým, bez lítosti pode dvěma neb třmi svědky umírá.
Židům 10. - 29. Což se vám zdá, jak přísnějšího trestání hoden jest ten, kdož by Syna Božího pošlapával a krev smlouvy, kterouž byl posvěcen, za nehodnou drahého vážení by měl, a duchu milosti potupu učinil?
Židům 10. - 30. Známeť zajisté toho, jenž řekl: Mně pomsta, já odplatím, praví Pán. A opět: Pán souditi bude lid svůj.
Židům 10. - 31. Hroznéť jest upadnouti v ruce Boha živého.
Židům 10. - 32. Rozpomeňtež se pak na předešlé dny, v nichžto osvíceni byvše, mnohý boj rozličných utrpení snášeli jste,
Židům 10. - 33. Buďto když jste byli i pohaněními i ssouženími jako divadlo učiněni, buďto účastníci učiněni byvše těch, kteříž tak zmítáni byli.
Židům 10. - 34. Nebo i vězení mého čitelni jste byli, a rozchvátání statků svých s radosti jste strpěli, vědouce, že v sobě máte lepší zboží nebeské a trvanlivé.
Židům 10. - 35. Protož neodmítejtež od sebe smělé doufanlivosti vaší, kterážto velikou má odplatu.
Židům 10. - 36. Než potřebíť jest vám trpělivosti, abyste vůli Boží činíce, dosáhli zaslíbení.
Židům 10. - 37. Nebo ještě velmi, velmi maličko, a aj, ten, kterýž přijíti má, přijde, a nebudeť meškati.
Židům 10. - 38. Spravedlivý pak z víry živ bude. Pakli by se kdo jinam obrátil, nezalibuje sobě duše má v něm.
Židům 10. - 39. Ale myť nejsme poběhlci k zahynutí, ale věřící k získání duše.
Židům 11. - 1. Víra pak jest nadějných věcí podstata, a důvod neviditelných.
Židům 11. - 2. Pro ni zajisté svědectví došli předkové.
Židům 11. - 3. Věrou rozumíme, že učiněni jsou věkové slovem Božím, takže z ničeho jest to, což vidíme, učiněno.
Židům 11. - 4. Věrou lepší obět Bohu obětoval Abel, nežli Kain, skrze kteroužto svědectví obdržel, že jest spravedlivý, jakž sám Bůh darům jeho svědectví vydal. A skrze tu víru, již umřev, ještě mluví.
Židům 11. - 5. Věrou Enoch přenesen jest, aby neviděl smrti, a není nalezen, proto že jej Bůh přenesl. Prvé zajisté, než jest přenesen, svědectví měl, že se líbil Bohu.
Židům 11. - 6. Bez víry pak nemožné jest líbiti se Bohu; nebo přistupující k Bohu věřiti musí, že jest Bůh, a těm, kteříž ho hledají, že odplatu dává.
Židům 11. - 7. Věrou napomenut jsa od Boha Noé o tom, čehož ještě nebylo viděti, boje se, připravoval koráb k zachování domu svého; skrze kterýžto koráb odsoudil svět, a spravedlnosti té, kteráž jest z víry, učiněn jest dědicem.
Židům 11. - 8. Věrou, povolán jsa Abraham, uposlechl Boha, aby odšel na to místo, kteréž měl vzíti za dědictví; i šel, nevěda, kam příjde.
Židům 11. - 9. Věrou bydlil v zemi zaslíbené jako v cizí v staních přebývaje s Izákem a s Jákobem, spoludědici téhož zaslíbení.
Židům 11. - 10. Nebo očekával města základy majícího, jehožto řemeslník a stavitel jest Bůh.
Židům 11. - 11. Věrou také i Sára moc ku početí semene přijala, a mimo čas věku porodila, když věřila, že jest věrný ten, jenž zaslíbil.
Židům 11. - 12. A protož i z jednoho, a to již téměř umrtveného, rozplozeno jest potomků množství veliké, jako jest množství hvězd nebeských, a jako písek nesčíslný, kterýž jest na břehu mořském.
Židům 11. - 13. Podle víry zemřeli ti všickni, nevzavše zaslíbení, ale zdaleka je viděvše, jim i věřili, i je vítali, a vyznávali, že jsou hosté a příchozí na zemi.
Židům 11. - 14. Nebo ti, kteříž tak mluví, zjevně to prokazují, že vlasti hledají.
Židům 11. - 15. A jistě, kdyby se byli na onu rozpomínali, z kteréž vyšli, měli dosti času zase se navrátiti.
Židům 11. - 16. Ale oni lepší vlasti žádají, to jest nebeské. Protož i sám Bůh nestydí se slouti jejich Bohem; nebo jim připravil město.
Židům 11. - 17. Věrou obětoval Abraham Izáka, byv pokoušín, a to jednorozeného obětoval ten, kterýž byl zaslíbení přijal,
Židům 11. - 18. K němuž bylo řečeno: V Izákovi nazváno bude tobě símě,
Židům 11. - 19. Tak o tom smýšleje, že jest mocen Bůh i z mrtvých vzkřísiti; odkudžto jej jako z mrtvých vzkříšeného přijal.
Židům 11. - 20. Věrou o budoucích věcech požehnání dal Izák Jákobovi a Ezau.
Židům 11. - 21. Věrou Jákob, umíraje, každému z synů Jozefových požehnání dával, a poklonil se podepřev se na vrch hůlky své.
Židům 11. - 22. Věrou Jozef, dokonávaje, o vyjití synů Izraelských zmínku učinil, a o kostech svých poručil.
Židům 11. - 23. Věrou Mojžíš, narodiv se, ukryt byl za tři měsíce od rodičů svých, protože viděli krásné pacholátko, a nebáli se rozkazu královského.
Židům 11. - 24. Věrou Mojžíš, dorostlý již jsa, odepřel slouti synem dcery faraonovy,
Židům 11. - 25. Vyvoliv sobě raději protivenství trpěti s lidem Božím, nežli časné a hříšné pohodlí míti,
Židům 11. - 26. Větší sobě pokládaje zboží nad Egyptské poklady pohanění Kristovo; nebo prohlédal k hojné odplatě.
Židům 11. - 27. Věrou opustil Egypt, neboje se hněvu královského; nebo jako by viděl Neviditelného, tak se utvrdil.
Židům 11. - 28. Věrou slavil hod beránka a vylití krve, aby ten, jenž hubil prvorozené, nedotekl se jich.
Židům 11. - 29. Věrou přešli moře červené jako po suchu; o čež pokusivše se Egyptští, ztonuli.
Židům 11. - 30. Věrou zdi Jericha padly, když je obcházeli za sedm dní.
Židům 11. - 31. Věrou Raab nevěstka nezahynula s neposlušnými, pokojně přijavši špehéře.
Židům 11. - 32. A coť mám více praviti? Nepostačíť mi zajisté čas k vypravování o Gedeonovi, a Barákovi, a Samsonovi a Jefte, a Davidovi, a Samuelovi, a prorocích.
Židům 11. - 33. Kteříž skrze víru vybojovávali království, činili spravedlnost, docházeli zaslíbení, zacpávali ústa lvům,
Židům 11. - 34. Uhašovali moc ohně, utekli ostrosti meče, zmocněni bývali v mdlobách, silní učiněni v boji, vojska zaháněli cizozemců.
Židům 11. - 35. Ženy přijímaly mrtvé své vzkříšené. Jiní pak roztahováni jsou, neoblíbivše sobě vysvobození, aby lepšího dosáhli vzkříšení.
Židům 11. - 36. Jiní pak posměchy a mrskáním trápeni, ano i vězeními a žaláři.
Židům 11. - 37. Kamenováni jsou, sekáni, pokoušíni, mečem zmordováni; chodili v kožích ovčích a kozelčích, opuštěni, souženi, a zle s nimi nakládáno,
Židům 11. - 38. Jichžto nebyl svět hoden, po pustinách bloudíce, i po horách, a jeskyních, i v doupatech země.
Židům 11. - 39. A ti všickni svědectví dosáhše skrze víru, neobdrželi zaslíbení,
Židům 11. - 40. Protože Bůh něco lepšího nám obmýšlel, aby oni bez nás nepřišli k dokonalosti.
Židům 12. - 1. Protož i my, takový oblak svědků vůkol majíce, odvrhouce všeliké břímě, i snadně obkličující nás hřích, skrze trpělivost konejme běh uloženého nám boje,
Židům 12. - 2. Patříce na vůdce a dokonavatele víry Ježíše, kterýžto místo předložené sobě radosti strpěl kříž, opováživ se hanby, i posadil se na pravici trůnu Božího.
Židům 12. - 3. A považte, kteraký jest ten, jenž snášel od hříšníků taková proti sobě odmlouvání, abyste neustávali, v myslech vašich hynouce.
Židům 12. - 4. Ještě jste se až do krve nezprotivili, proti hříchu bojujíce.
Židům 12. - 5. A což jste zapomenuli na napomenutí, kteréž k vám jako k synům mluví:Synu můj, nepohrdej kázní Páně, aniž sobě stýskej, když od něho trestán býváš?
Židům 12. - 6. Nebo kohož miluje Pán, tohoť tresce, a švihá každého, kteréhož za syna přijímá.
Židům 12. - 7. Jestliže kázeň snášíte, Bůh se vám podává jakožto synům. Nebo který jest syn, jehož by netrestal otec?
Židům 12. - 8. Pakli jste bez kázně, kteréžto všickni synové účastni jsou, tedy jste cizoložňata, a ne synové.
Židům 12. - 9. Ano tělesné otce naše měli jsme, kteříž nás trestali, a měli jsme je u vážnosti; i zdaliž nemáme mnohem více poddáni býti Otci duchů, abychom živi byli?
Židům 12. - 10. A onino zajisté po nemnohé dny, jakž se jim vidělo, trestali, ale tento v věcech přeužitečných, totiž k tomu, abychom došli účastnosti svatosti jeho.
Židům 12. - 11. Každé pak trestání, když přítomné jest, nezdá se býti potěšené, ale smutné, než potomť rozkošné ovoce spravedlnosti přináší těm, kteříž by v něm pocvičeni byli.
Židům 12. - 12. Protož opuštěných rukou a zemdlených kolen posilňte,
Židům 12. - 13. A přímé kroky čiňte nohama svýma, aby, což zkulhavělo, do konce se nevyvinulo, ale raději uzdraveno bylo.
Židům 12. - 14. Pokoje následujte se všechněmi a svatosti, bez níž žádný neuzří Pána,
Židům 12. - 15. Prohlédajíce k tomu bedlivě, aby někdo neodpadl od milosti Boží, a aby nějaký kořen hořkosti nepodrostl, a neučinil překážky, skrze nějž by poškvrněni byli mnozí;
Židům 12. - 16. Aby někdo nebyl smilník, aneb ohyzdný, jako Ezau, kterýžto za jednu krmi prodal prvorozenství své.
Židům 12. - 17. Víte zajisté, že potom, chtěje dědičně dosáhnouti požehnání, pohrdnut jest. Nebo nenalezl místa ku pokání, ač ho koli s pláčem hledal.
Židům 12. - 18. Nebo nepřistoupili jste k hmotné hoře a k hořícímu ohni, a k vichru, a k mrákotě, a k bouři,
Židům 12. - 19. A zvuku trouby a k hlasu slov, kterýžto hlas kdož slyšeli, prosili, aby k nim nebylo více mluveno.
Židům 12. - 20. (Nebo nemohli snésti toho, což bylo praveno: A kdyby se i hovado dotklo hory, budeť ukamenováno, aneb šípem postřeleno.
Židům 12. - 21. A tak hrozné bylo to, což viděli, že i Mojžíš řekl: Lekl jsem se, až se třesu.)
Židům 12. - 22. Ale přistoupili jste k hoře Sionu, a k městu Boha živého, Jeruzalému nebeskému, a k nesčíslnému zástupu andělů,
Židům 12. - 23. K veřejnému shromáždění a k církvi prvorozených, kteříž zapsáni jsou v nebesích, a k Bohu soudci všech, a k duchům spravedlivých dokonalých,
Židům 12. - 24. A k prostředníku Nového Zákona Ježíšovi, a ku pokropení krví, lépe mluvící nežli Abelova.
Židům 12. - 25. Viztež, abyste neodpírali mluvícím. Nebo poněvadž onino neušli pomsty, kteříž odpírali tomu, jenž na zemi na místě Božím mluvil, čím více my, jestliže tím, kterýž s nebe mluví k nám, pohrdneme?
Židům 12. - 26. Jehožto hlas tehdáž byl zemí pohnul, nyní pak propověděl, řka: Ještěť já jednou pohnu netoliko zemí, ale i nebem.
Židům 12. - 27. A to, že dí: Ještě jednou, světle ukazuje pohnutelných věcí přenesení, jakožto rukama učiněných, aby zůstávaly ty, jenž jsou nepohnutelné.
Židům 12. - 28. Protož království přijímajíce nepohnutelné, mějmež milost, skrze kteroužto služme libě Bohu, s vážností a uctivostí.
Židům 12. - 29. Neboť Bůh náš jest oheň spalující.
Židům 13. - 1. Láska bratrská zůstávejž mezi vámi.
Židům 13. - 2. Na přívětivost k hostem nezapomínejte; skrze ni zajisté někteří, nevěděvše, anděly za hostě přijímali.
Židům 13. - 3. Pomněte na vězně, jako byste spolu vězňové byli, na soužené, jakožto ti, jenž také v těle jste.
Židům 13. - 4. Poctivéť jest u všech lidí manželství a lože nepoškvrněné, smilníky pak a cizoložníky souditi bude Bůh.
Židům 13. - 5. Obcování vaše budiž bez lakomství, dosti majíce na tom, což máte. Onť zajisté řekl: Nikoli nenechám tebe tak, aniž tě opustím;
Židům 13. - 6. Tak abychom doufanlivě říkali: Pán spomocník můj, aniž se budu báti, by mi co učiniti mohl člověk.
Židům 13. - 7. Zpomínejte na vůdce vaše, kteříž vám mluvili slovo Boží, jejichžto jaký byl cíl obcování, spatřujíce, následujtež jejich víry.
Židům 13. - 8. Ježíš Kristus jest včera i dnes, tentýž i na věky.
Židům 13. - 9. Učením rozličným a cizím nedejte se točiti. Výbornéť jest zajisté, aby milostí upevněno bylo srdce, a ne pokrmy, kteříž neprospěli těm, jenž se jimi vázali.
Židům 13. - 10. Mámeť oltář, z něhož nemají moci jísti ti, jenž stánku slouží.
Židům 13. - 11. Nebo kterýchž hovad krev vnášína bývá do svatyně skrze nejvyššího kněze za hřích, těch pálena bývají těla vně za stany.
Židům 13. - 12. Protož i Ježíš, aby posvětil lidu skrze svou vlastní krev, vně za branou trpěl.
Židům 13. - 13. Vyjděmež tedy k němu ven z stanů, pohanění jeho nesouce.
Židům 13. - 14. Neboť nemáme zde města zůstávajícího, ale onoho budoucího hledáme.
Židům 13. - 15. Protož skrze něho obětujme Bohu obět chvály vždycky, to jest ovoce rtů, oslavujících jméno jeho.
Židům 13. - 16. Na účinnost pak a na sdílnost nezapomínejte; nebo v takových obětech zvláštní svou libost má Bůh.
Židům 13. - 17. Povolni buďte správcům vašim a poslušni buďte jich; oniť zajisté bdějí nad dušemi vašimi, jako ti, kteříž počet mají vydati; ať by to s radostí činili, a ne s stýskáním. Neboť by vám to nebylo užitečné.
Židům 13. - 18. Modltež se za nás; doufámeť zajisté, že dobré svědomí máme, jakožto ti, kteříž se chceme ve všem chvalitebně chovati.
Židům 13. - 19. Pročež prosímť vás, abyste to hojněji činili, abych tím dříve navrácen byl vám.
Židům 13. - 20. Bůh pak pokoje, kterýž toho velikého pro krev smlouvy věčné Pastýře ovcí vzkřísil z mrtvých, Pána našeho Ježíše,
Židům 13. - 21. Učiniž vás způsobné ve všelikém skutku dobrém, k činění vůle jeho, působě v vás to, což jest libé před obličejem jeho, skrze Jezukrista, jemuž sláva na věky věků. Amen.
Židům 13. - 22. Prosímť pak vás, bratří, snestež trpělivě slovo napomenutí tohoto; neboť jsem krátce psal vám.
Židům 13. - 23. Věztež o bratru Timoteovi, že jest propuštěn, s kterýmžto, (přišel-li by brzo), navštívím vás.
Židům 13. - 24. Pozdravtež všech správců svých, i všech svatých. Pozdravují vás bratři z Vlach.
Židům 13. - 25. Milost Boží se všemi vámi. Amen. K Židům psán jest z Vlach po Timoteovi.
Jakubův 1. - 1. Jakub, Boží a Pána Jezukrista služebník, dvanácteru pokolení rozptýlenému pozdravení vzkazuje.
Jakubův 1. - 2. Za největší radost mějte, bratří moji, kdyžkoli pokušeními obkličováni býváte rozličnými,
Jakubův 1. - 3. Vědouce, že zkušení víry vaší působí trpělivost.
Jakubův 1. - 4. Trpělivost pak ať má dokonalý skutek, abyste byli dokonalí a celí, v ničemž nemajíce nedostatku.
Jakubův 1. - 5. Jestliže pak komu z vás nedostává se moudrosti, žádejž jí od Boha, kterýž všechněm dává ochotně a neomlouvá; i budeť jemu dána.
Jakubův 1. - 6. Žádejž pak důvěrně, nic nepochybuje. Nebo kdož pochybuje, podoben jest vlnám mořským, kteréž vítr sem i tam žene, a jimi zmítá.
Jakubův 1. - 7. Nedomnívej se zajisté člověk ten, by co vzíti měl ode Pána,
Jakubův 1. - 8. Jakožto muž dvojí mysli a neustavičný ve všech cestách svých.
Jakubův 1. - 9. Chlubiž se pak bratr ponížený v povýšení svém,
Jakubův 1. - 10. A bohatý v ponížení se; nebo jako květ byliny pomine.
Jakubův 1. - 11. Nebo jakož slunce vzešlé s horkostí usušilo bylinu, a květ její spadl, i ušlechtilost postavy jeho zhynula, takť i bohatý v svých cestách usvadne.
Jakubův 1. - 12. Ale blahoslavený muž, kterýž snáší pokušení, nebo když bude zkušen, vezme korunu života, kterouž zaslíbil Pán těm, jenž ho milují.
Jakubův 1. - 13. Žádný, když bývá pokoušín, neříkej, že by od Boha pokoušín byl; neboť Bůh nemůže pokoušín býti ve zlém, aniž on koho pokouší.
Jakubův 1. - 14. Ale jeden každý pokoušín bývá, od svých vlastních žádostí jsa zachvacován a oklamáván.
Jakubův 1. - 15. Potom žádost když počne, porodí hřích, hřích pak vykonaný zplozuje smrt.
Jakubův 1. - 16. Nebluďtež, bratří moji milí.
Jakubův 1. - 17. Všeliké dání dobré a každý dar dokonalý shůry jest sstupující od Otce světel, u něhožto není proměnění, ani jakého pro obrácení se někam jinam zastínění.
Jakubův 1. - 18. On proto, že chtěl, zplodil nás slovem pravdy, k tomu, abychom byli prvotiny nějaké stvoření jeho.
Jakubův 1. - 19. A tak, bratří moji milí, budiž každý člověk rychlý k slyšení, ale zpozdilý k mluvení, zpozdilý k hněvu.
Jakubův 1. - 20. Nebo hněv muže spravedlnosti Boží nepůsobí.
Jakubův 1. - 21. Protož odvrhouce všelikou nečistotu, a ohyzdnost zlosti, s tichostí přijímejte vsáté slovo, kteréž může spasiti duše vaše.
Jakubův 1. - 22. Buďtež pak činitelé slova, a ne posluchači toliko, oklamávajíce sami sebe.
Jakubův 1. - 23. Nebo byl-li by kdo posluchač slova, a ne činitel, ten podoben jest muži spatřujícímu obličej přirozený svůj v zrcadle.
Jakubův 1. - 24. Vzhlédl se zajisté, i odšel, a hned zapomenul, jaký by byl.
Jakubův 1. - 25. Ale kdož by se vzhlédl v dokonalý zákon svobody a zůstával by v něm, ten nejsa posluchač zapominatelný, ale činitel skutku, ten, pravím, blahoslavený bude v skutku svém.
Jakubův 1. - 26. Zdá-li se pak komu z vás, že jest nábožný, avšak v uzdu nepojímá jazyka svého, ale svodí srdce své, takového marné jest náboženství.
Jakubův 1. - 27. Náboženství čisté a neposkvrněné před Bohem a Otcem totoť jest: Navštěvovati sirotky a vdovy v souženích jejich a ostříhati sebe neposkvrněného od světa.
Jakubův 2. - 1. Bratří moji, nepřipojujtež přijímání osob k víře slavného Pána našeho Jezukrista.
Jakubův 2. - 2. Nebo kdyby přišel do shromáždění vašeho muž, maje prsten zlatý, v drahém rouše, a všel by také i chudý v chaterném oděvu,
Jakubův 2. - 3. A popatřili byste k tomu, jenž drahé roucho má, a řekli byste jemu: Ty sedni tuto pěkně; chudému pak řekli byste: Ty stůj tamto, aneb sedni tuto, pod podnoží noh mých;
Jakubův 2. - 4. Zdaliž jste již neučinili rozdílu mezi sebou a učiněni jste rozeznavatelé v myšleních zlých?
Jakubův 2. - 5. Slyšte, bratří moji milí, zdaliž Bůh nevyvolil chudých na tomto světě, aby bohatí byli u víře a dědicové království, kteréž zaslíbil těm, jenž jej milují?
Jakubův 2. - 6. Ale vy jste neuctili chudého. Zdaliž ne ti, jenž bohatí jsou, mocí utiskují vás, a oniť vás i k soudům přivozují?
Jakubův 2. - 7. Zdali oni nerouhají se tomu slavnému jménu, kteréž vzýváno jest nad vámi?
Jakubův 2. - 8. Jestliže pak plníte Zákon královský podle Písem: Milovati budeš bližního svého, jako sebe samého, dobře činíte.
Jakubův 2. - 9. Pakli osoby přijímáte, hřešíte, a Zákon vás tresce jako přestupníky.
Jakubův 2. - 10. Nebo kdo by koli celého Zákona ostříhal, přestoupil by pak v jediném, učiněn jest všemi vinen.
Jakubův 2. - 11. Ten zajisté, kterýž řekl: Nesesmilníš, takéť jest řekl: Nezabiješ. Pakli bys nesesmilnil, ale zabil bys, učiněn jsi přestupníkem Zákona.
Jakubův 2. - 12. Tak mluvte a tak čiňte, jakožto ti, kteříž podle zákona svobody souzeni býti máte.
Jakubův 2. - 13. Nebo odsouzení bez milosrdenství stane se tomu, kdož nečiní milosrdenství, ale chlubíť se milosrdenstvím proti odsudku.
Jakubův 2. - 14. Co prospěje, bratří moji, praví-li se kdo víru míti, a nemá-li skutků? Zdaliž jej ta víra může spasiti?
Jakubův 2. - 15. A kdyby bratr neb sestra neodění byli, a opuštění z strany každodenního pokrmu,
Jakubův 2. - 16. Řekl by pak jim někdo z vás: Jděte v pokoji a zhřejte se, a najezte se, avšak nedali byste jim potřeby tělesné, což to platno bude?
Jakubův 2. - 17. Takž i víra, nemá-li skutků, mrtváť jest sama v sobě.
Jakubův 2. - 18. Ale dí někdo: Ty víru máš, a já mám skutky. Ukažiž ty mi víru svou z skutků svých, a jáť tobě ukáži víru svou z skutků svých.
Jakubův 2. - 19. Ty věříš, že jest jeden Bůh. Dobře činíš. I ďáblovéť tomu věří, avšak třesou se.
Jakubův 2. - 20. Ale chceš-liž věděti, ó člověče marný, že víra bez skutků jest mrtvá?
Jakubův 2. - 21. Abraham otec náš zdali ne z skutků ospravedlněn jest, obětovav syna svého Izáka na oltář?
Jakubův 2. - 22. Vidíš-li, že víra napomáhala skutkům jeho a z skutků víra dokonalá byla?
Jakubův 2. - 23. A tak naplněno jest Písmo, řkoucí: I uvěřil Abraham Bohu, a počteno jest jemu to za spravedlnost, a přítelem Božím nazván jest.
Jakubův 2. - 24. Vidíte-liž tedy, že z skutků ospravedlněn bývá člověk a ne z víry toliko?
Jakubův 2. - 25. Též podobně i Raab nevěstka zdali ne z skutků ospravedlněna jest, přijavši posly a jinou cestou pryč je vypustivši?
Jakubův 2. - 26. Nebo jakož tělo bez duše jest mrtvé, takť i víra bez skutků jest mrtvá.
Jakubův 3. - 1. Nebuďtež mnozí mistři, bratří moji, vědouce, že bychom těžší odsouzení vzali.
Jakubův 3. - 2. V mnohém zajisté klesáme všickni. Kdožť neklesá v slovu, tenť jest dokonalý muž, mohoucí jako uzdou spravovati všecko tělo.
Jakubův 3. - 3. An my koně v uzdu pojímáme, aby nám povolni byli, a vším tělem jejich vládneme.
Jakubův 3. - 4. An i lodí tak veliké jsouce a prudkými větry hnány bývajíce, však i nejmenším veslem bývají sem i tam obracíny, kamžkoli líbí se tomu, kdož je spravuje.
Jakubův 3. - 5. Tak i jazyk malý úd jest, avšak veliké věci provodí. Aj, maličký oheň, kterak veliký les zapálí!
Jakubův 3. - 6. A jestiť jazyk jako oheň a svět nepravosti. Takť jest, pravím, postaven jazyk mezi údy našimi, nanečišťující celé tělo, a rozpalující kolo narození našeho, jsa rozněcován od ohně pekelného.
Jakubův 3. - 7. Všeliké zajisté přirození i zvěři, i ptactva, i hadů, i mořských potvor bývá zkroceno, a jest okroceno od lidí;
Jakubův 3. - 8. Ale jazyka žádný z lidí zkrotiti nemůže; tak jest nezkrotitelné zlé, pln jsa jedu smrtelného.
Jakubův 3. - 9. Jím dobrořečíme Bohu Otci a jím zlořečíme lidem, ku podobenství Božímu stvořeným.
Jakubův 3. - 10. Z jedněch a týchž úst pochází dobrořečení i zlořečení. Ne takť býti má, bratří moji.
Jakubův 3. - 11. Zdaliž studnice jedním pramenem vydává sladkou i hořkou vodu?
Jakubův 3. - 12. Zdaliž může, bratří moji, fíkový strom nésti olivky, aneb vinný kmen fíky? Takť žádná studnice slané a sladké vody spolu vydávati nemůže.
Jakubův 3. - 13. Kdo jest moudrý a umělý mezi vámi? Ukažiž dobrým obcováním skutky své v krotké moudrosti.
Jakubův 3. - 14. Pakliť máte mezi sebou hořkou závist a zdráždění v srdci svém, nechlubte se a neklamejte proti pravdě.
Jakubův 3. - 15. Neníť zajisté ta moudrost shůry sstupující, ale jest zemská, hovadná a ďábelská.
Jakubův 3. - 16. Nebo kdežť jest závist a rozdráždění, tu jest roztržka a všeliké dílo zlé.
Jakubův 3. - 17. Ale moudrost, kteráž jest shůry, nejprve zajisté jest čistotná, potom pokojná, mírná, povolná, plná milosrdenství a ovoce dobrého, bez rozsuzování a bez pokrytství.
Jakubův 3. - 18. Ovoce pak spravedlnosti v pokoji rozsívá se těm, kteříž pokoj působí.
Jakubův 4. - 1. Odkud pocházejí bojové a vády mezi vámi? Zdali ne odtud, totiž z libostí vašich, kteréž rytěřují v údech vašich?
Jakubův 4. - 2. Žádáte, a nemáte; závidíte sobě, a dychtíte po tom, což sobě zalibujete, a nemůžete dosáhnouti; bojujete a válčíte, avšak toho, oč usilujete, nemáte, protože neprosíte.
Jakubův 4. - 3. Prosíte, a nebéřete, protože zle prosíte, abyste na své libosti vynakládali.
Jakubův 4. - 4. Cizoložníci a cizoložnice, což nevíte, že přízeň světa jest nepřítelkyně Boží? A protož kdo by koli chtěl býti přítelem tohoto světa, nepřítelem Božím učiněn bývá.
Jakubův 4. - 5. Což mníte, že nadarmo dí Písmo: Zdali k závisti nakloňuje duch ten, kterýž přebývá v nás?
Jakubův 4. - 6. Nýbrž hojnější dává milost. Nebo dí: Bůh se pyšným protiví, ale pokorným dává milost.
Jakubův 4. - 7. Poddejtež se tedy Bohu, a zepřetež se ďáblu, i utečeť od vás.
Jakubův 4. - 8. Přibližte se k Bohu, a přiblížíť se k vám. Umejte ruce, hříšníci, a očisťte srdce vy, jenž jste dvojité mysli.
Jakubův 4. - 9. Souženi buďte, a kvělte, a plačte; smích váš obratiž se v kvílení, a radost v zámutek.
Jakubův 4. - 10. Ponižte se před obličejem Páně, a povýšíť vás.
Jakubův 4. - 11. Neutrhejtež jedni druhým, bratří. Kdož utrhá bratru a soudí bratra svého, utrhá Zákonu a soudí Zákon. Soudíš-li pak Zákon, nejsi plnitel Zákona, ale soudce.
Jakubův 4. - 12. Jedenť jest vydavatel Zákona, kterýž může spasiti i zatratiti. Ty kdo jsi, jenž soudíš jiného?
Jakubův 4. - 13. Ale nuže vy, kteříž říkáte: Dnes nebo zítra vypravíme se do onoho města, a pobudeme tam přes celý rok, a budeme kupčiti, a něco zíštěme;
Jakubův 4. - 14. (Ješto nevíte, co zítra bude. Nebo jakýť jest život váš? Pára zajisté jest, kteráž se na maličko ukáže, a potom zmizí.)
Jakubův 4. - 15. Místo toho, co byste měli říci: Bude-li Bůh chtíti, a budeme-li živi, i učiníme toto nebo onono.
Jakubův 4. - 16. Vy pak chlubíte se v pýše své. Všeliká taková chlouba zlá jest.
Jakubův 4. - 17. A protož kdo umí dobře činiti, a nečiní, hřích má.
Jakubův 5. - 1. Nuže nyní, boháči, plačte, kvílíce nad bídami svými, kteréž přijdou.
Jakubův 5. - 2. Zboží vaše shnilo a roucho vaše zmolovatělo.
Jakubův 5. - 3. Zlato vaše a stříbro zerzavělo, a rez jejich bude na svědectví proti vám, a zžířeť těla vaše jako oheň. Shromáždili jste poklad ku posledním dnům.
Jakubův 5. - 4. Aj, mzda dělníků, kteříž žali krajiny vaše, při vás zadržaná, křičí, a hlas volání ženců v uši Pána zástupů vešel.
Jakubův 5. - 5. Rozkoš jste provodili na zemi a zbujněli jste; vykrmili jste srdce vaše jakožto ke dni zabití.
Jakubův 5. - 6. Odsoudili jste a zamordovali spravedlivého, a neodpíral vám.
Jakubův 5. - 7. A protož trpěliví buďte, bratří, až do příchodu Páně. Aj, oráč očekává drahého užitku zemského, trpělivě naň očekávaje, až by přijal podzimní i jarní déšť.
Jakubův 5. - 8. Buďtež i vy trpěliví a potvrzujte srdcí vašich; neboť se přibližuje příští Páně.
Jakubův 5. - 9. Nevzdychejtež k Bohu jedni proti druhým, bratří, abyste nebyli odsouzeni. Aj, Soudce již přede dveřmi stojí.
Jakubův 5. - 10. Ku příkladu snášení protivenství a dlouhočekání, bratří moji, vezměte proroky, kteříž mluvívali ve jménu Páně.
Jakubův 5. - 11. Aj, blahoslavíme ty trpělivé. O trpělivosti Jobově slýchali jste, a dokonání Páně viděli jste; nebo velmi jest milosrdný Pán a lítostivý.
Jakubův 5. - 12. Přede všemi pak věcmi, bratří moji, nepřisahejte, ani skrze nebe, ani skrze zemi, ani kteroukoli jinou přísahou, ale buď řeč vaše: Jistě, jistě, nikoli, nikoli, abyste neupadli v odsouzení.
Jakubův 5. - 13. Jest-li kdo z vás zkormoucený? Modliž se. Pakli jest kdo mysli dobré? Prozpěvuj Pánu.
Jakubův 5. - 14. Stůně-li kdo z vás? Zavolej starších sboru, a oni modltež se za něj, mažíce jej olejem ve jménu Páně.
Jakubův 5. - 15. A modlitba víry uzdraví neduživého, a pozdvihneť ho Pán; a jestliže jest co prohřešil, budeť jemu odpuštěno.
Jakubův 5. - 16. Vyznávejtež se pak jedni druhým z hříchů svých, a modlte se jedni za druhé, abyste uzdraveni byli. Mnohoť zajisté může modlitba spravedlivého opravdová.
Jakubův 5. - 17. Eliáš člověk byl týmž bídám jako i my poddaný, a modlitbou modlil se, aby nepršelo, i nepršel déšť na zemi za tři léta a za šest měsíců.
Jakubův 5. - 18. A zase modlil se, i vydalo nebe déšť, a země zplodila ovoce své.
Jakubův 5. - 19. Bratří, jestliže by kdo z vás pobloudil od pravdy, a někdo by jej napravil,
Jakubův 5. - 20. Věziž, že ten, kdož by odvrátil hříšníka od bludné cesty jeho, vysvobodí duši jeho od smrti a přikryje množství hříchů.
Judův 1. - 1. Judas, Ježíše Krista služebník, bratr pak Jakubův, posvěceným v Bohu Otci, a Kristu Ježíši zachovaným a k němu povolaným:
Judův 1. - 2. Milosrdenství vám a pokoj i láska budiž rozmnožena.
Judův 1. - 3. Nejmilejší, všecku snažnost vynakládaje na to, abych vám psal o obecném spasení, musil jsem psáti, vás napomínaje, abyste statečně bojovali o víru, kteráž jest jednou dána svatým.
Judův 1. - 4. Neboť jsou podešli někteří lidé bezbožní, prve již dávno poznamenaní k tomu odsouzení; kteřížto milost Boha našeho přenášejí v chlipnost, a toho, kterýž jest sám Hospodin, Boha a Pána našeho Jezukrista zapírají.
Judův 1. - 5. Protož vidělo mi se vám to připomenouti, kteříž jednou již o tom víte, že když Pán lid svůj z země Egyptské vysvobodil, potom ty, kteříž nevěřící byli, zatratil.
Judův 1. - 6. A ty anděly, kteříž neostříhali svého knížetství, ale opustili příbytek svůj, k soudu velikého toho dne vazbou věčnou pod mrákotou schoval.
Judův 1. - 7. Jako Sodoma a Gomora, a okolní města, když podobným způsobem, jako i tito, v smilstvo se vydali a odešli po těle cizím, předložena jsou za příklad, pokutu věčného ohně snášejíce.
Judův 1. - 8. Takéž podobně i tito, jako v hluboký sen pohřižení, tělo zajisté poskvrňují, panstvím pak pohrdají a důstojnosti se rouhají;
Judův 1. - 9. Ješto Michal archanděl, když s ďáblem odpor maje, hádal se o tělo Mojžíšovo, neodvážil se proti němu vynésti soudu zlořečení, ale řekl: Ztresciž tě Pán.
Judův 1. - 10. Tito pak, čehož neznají, tomu se rouhají; a což od přirození znají, jako nerozumná hovada, v tom se poskvrňují.
Judův 1. - 11. Běda jim, nebo cestou Kainovou odešli, a poblouzením Balámovy mzdy po lakomství se vylili, a odporováním Kóre zahynuli.
Judův 1. - 12. Tiť jsou na hodech vašich poskvrny, když s vámi hodují bezstoudně, sami se pasouce; jsouce jako oblakové bez vody, jimiž vítr sem i tam točí, stromové uvadlí, neužiteční, dvakrát mrtví a vykořenění,
Judův 1. - 13. Vzteklé vody mořské, vymítajíce jako pěny svou mrzkost, hvězdy bludné, jimžto mrákota tmy zachována jest na věčnost.
Judův 1. - 14. Prorokoval pak také o nich sedmý od Adama Enoch, řka: Aj, Pán s svatými tisíci svými béře se,
Judův 1. - 15. Aby učinil soud všechněm a trestal všecky, kteříž by koli mezi nimi byli bezbožní, ze všech skutků bezbožnosti jejich, v nichž bezbožnost páchali, i ze všech tvrdých řečí, kteréž mluvili proti němu hříšníci bezbožní.
Judův 1. - 16. Tiť jsou reptáci žalobní, podle žádostí svých chodíce, jejichž ústa mluví pýchu, pochlebujíce osobám některým pro svůj užitek.
Judův 1. - 17. Ale vy, nejmilejší, pamatujte na slova předpověděná od apoštolů Pána našeho Jezukrista.
Judův 1. - 18. Nebo jsou pověděli vám, že v posledním času budou posměvači, podle svých bezbožných žádostí chodící.
Judův 1. - 19. Toť jsou ti, kteříž se sami odtrhují, lidé hovadní, Ducha Kristova nemající.
Judův 1. - 20. Ale vy, nejmilejší, vzdělávajíce se na té nejsvětější víře vaší, v Duchu svatém modléce se,
Judův 1. - 21. Ostříhejte se v lásce Boží, očekávajíce milosrdenství Pána našeho Jezukrista k věčnému životu.
Judův 1. - 22. A nad některými zajisté lítost mějte, rozeznání v tom majíce.
Judův 1. - 23. Jiné pak strašením k spasení přivozujte, jako z ohně je vychvacujíce, v nenávisti majíce i tu skrze tělo poskvrněnou sukni.
Judův 1. - 24. Tomu pak, kterýž mocen jest zachovati vás bez úrazu a postaviti před obličejem slávy své bez úhony s veselím,
Judův 1. - 25. Samému moudrému Bohu, Spasiteli našemu, budiž sláva a velebnost, císařství i moc, i nyní i po všecky věky. Amen.
Zjevení Janovo 1. - 1. Zjevení Ježíše Krista, kteréž dal jemu Bůh, aby ukázal služebníkům svým, které věci měly by se díti brzo, on pak zjevil, poslav je skrze anděla svého, služebníku svému Janovi,
Zjevení Janovo 1. - 2. Kterýž osvědčil slovo Boží a svědectví Jezukristovo, a cožkoli viděl.
Zjevení Janovo 1. - 3. Blahoslavený, kdož čte, i ti, kteříž slyší slova proroctví tohoto a ostříhají toho, což napsáno jest v něm; nebo čas blízko jest.
Zjevení Janovo 1. - 4. Jan sedmi církvím, kteréž jsou v Azii: Milost vám a pokoj od toho, Jenž jest, a Kterýž byl, a Kterýž přijíti má, a od sedmi Duchů, kteříž před obličejem trůnu jeho jsou,
Zjevení Janovo 1. - 5. A od Ježíše Krista, jenž jest svědek věrný, ten prvorozený z mrtvých, a kníže králů země, kterýžto zamiloval nás a umyl nás od hříchů našich krví svou,
Zjevení Janovo 1. - 6. A učinil nás krále a kněží Bohu a Otci svému, jemužto buď sláva a moc na věky věků. Amen.
Zjevení Janovo 1. - 7. Aj, béře se s oblaky, a uzříť jej všeliké oko, i ti, kteříž ho bodli; a budou plakati pro něj všecka pokolení země, jistě, Amen.
Zjevení Janovo 1. - 8. Jáť jsem Alfa i Omega, počátek i konec, praví Pán, Kterýž jest, a Kterýž byl, a Kterýž přijíti má, ten všemohoucí.
Zjevení Janovo 1. - 9. Já Jan, kterýž jsem i bratr váš, i spoluúčastník v soužení, i v království, i v trpělivosti Ježíše Krista, byl jsem na ostrově, kterýž slove Patmos, pro slovo Boží a svědectví Ježíše Krista.
Zjevení Janovo 1. - 10. A byl jsem u vytržení ducha v den Páně, i uslyšel jsem za sebou hlas veliký jako trouby,
Zjevení Janovo 1. - 11. An mi dí: Já jsem Alfa i Omega, ten první i poslední, a řekl: Co vidíš, piš do knihy, a pošli sborům, kteříž jsou v Azii, do Efezu, a do Smyrny, a do Pergamu, a do Tyatiru, a do Sardy, a do Filadelfie, i do Laodicie.
Zjevení Janovo 1. - 12. I obrátil jsem se, abych viděl ten hlas, kterýž mluvil se mnou, a obrátiv se, uzřel jsem sedm svícnů zlatých,
Zjevení Janovo 1. - 13. A uprostřed sedmi svícnů podobného Synu člověka, oblečeného v dlouhé roucho a přepásaného na prsech pasem zlatým.
Zjevení Janovo 1. - 14. Hlava pak jeho a vlasové byli bílí, jako bílá vlna, jako sníh, a oči jeho jako plamen ohně.
Zjevení Janovo 1. - 15. Nohy pak jeho podobné mosazi, jako v peci hořící; a hlas jeho jako hlas vod mnohých.
Zjevení Janovo 1. - 16. A měl v pravé ruce své sedm hvězd, a z úst jeho meč s obou stran ostrý vycházel; a tvář jeho jako slunce, když jasně svítí.
Zjevení Janovo 1. - 17. A jakž jsem jej uzřel, padl jsem k nohám jeho, jako mrtvý. I položil ruku svou pravou na mne, řka ke mně: Neboj se. Já jsem ten první i poslední,
Zjevení Janovo 1. - 18. A živý, ješto jsem byl mrtvý, a aj, živý jsem na věky věků. Amen. A mám klíče pekla i smrti.
Zjevení Janovo 1. - 19. Napiš ty věci, kteréž jsi viděl, a kteréž jsou, a kteréž se mají díti potom.
Zjevení Janovo 1. - 20. Tajemství sedmi hvězd, kteréž jsi viděl v pravici mé, a sedm svícnů zlatých, jest toto: Sedm hvězd jsou andělé sedmi církví; a sedm svícnů, kteréžs viděl, jest těch sedm církví.
Zjevení Janovo 2. - 1. Andělu Efezské církve piš: Totoť praví ten, kterýž drží těch sedm hvězd v pravici své, jenž se prochází uprostřed těch sedmi svícnů zlatých:
Zjevení Janovo 2. - 2. Známť skutky tvé, a práci tvou, i trpělivost tvou, a že nemůžeš trpěti zlých; a zkusil jsi těch, kteříž se praví býti apoštolé, ale nejsou, a shledals je, že jsou lháři.
Zjevení Janovo 2. - 3. A snášel jsi, a trpělivost máš, a pro jméno mé pracovals a neustal.
Zjevení Janovo 2. - 4. Ale mámť něco proti tobě, totiž že jsi tu první lásku svou opustil.
Zjevení Janovo 2. - 5. Protož pomni, odkud jsi vypadl, a čiň pokání a první skutky čiň. Pakliť toho nebude, přijdu na tebe rychle a pohnuť svícnem tvým z místa jeho, nebudeš-li pokání činiti.
Zjevení Janovo 2. - 6. Ale toto dobré do sebe máš, že nenávidíš skutků Mikulášenské roty, kterýchž i já nenávidím.
Zjevení Janovo 2. - 7. Kdo má uši, slyš, co Duch praví církvím: Tomu, kdož zvítězí, dám jísti z dřeva života, kteréž jest uprostřed ráje Božího.
Zjevení Janovo 2. - 8. Andělu pak Smyrnenské církve piš: Toto praví ten první i poslední, kterýž byl mrtvý, a ožil:
Zjevení Janovo 2. - 9. Vím o skutcích tvých, i o soužení, a chudobě tvé, (ale bohatý jsi), i o rouhání těch, kteříž se praví býti Židé, a nejsou, ale jsou sběř satanova.
Zjevení Janovo 2. - 10. Nebojž se nic toho, co trpěti máš. Aj, uvržeť ďábel některé z vás do vězení, abyste zkušeni byli, a budete míti úzkost za deset dní. Budiž věrný až do smrti, a dámť korunu života.
Zjevení Janovo 2. - 11. Kdo má uši, slyš, co Duch praví církvím: Kdo zvítězí, nebude uražen od smrti druhé.
Zjevení Janovo 2. - 12. Andělu pak Pergamenské církve piš: Totoť praví ten, kterýž má ten meč s obou stran ostrý:
Zjevení Janovo 2. - 13. Vím skutky tvé, i kde bydlíš, totiž tu, kdež jest stolice satanova, a že držíš se jména mého, a nezapřel jsi víry mé, ani v těch dnech, když Antipas, svědek můj věrný, zamordován jest u vás, tu, kdež bydlí satan.
Zjevení Janovo 2. - 14. Ale mámť proti tobě něco málo, že tam máš ty, kteříž drží učení Balámovo, jenž učil Baláka pohoršení klásti před obličejem synů Izraelských, aby jedli modlám obětované a smilnili.
Zjevení Janovo 2. - 15. Tak i ty máš některé, kteříž drží učení Mikulášenců, což já v nenávisti mám.
Zjevení Janovo 2. - 16. Činiž pokání. Pakli nebudeš, přijdu na tebe brzy, a bojovatiť budu s nimi mečem úst svých.
Zjevení Janovo 2. - 17. Kdo má uši, slyšiž, co Duch praví církvím: Tomu, jenž vítězí, dám jísti mannu skrytou a dám jemu kamének bílý, a na tom kaménku jméno nové napsané, kteréhož žádný neví, než ten, kdož je přijímá.
Zjevení Janovo 2. - 18. Andělu pak Tyatirské církve piš: Totoť praví Syn Boží, jenž má oči jako plamen ohně, a nohy jeho podobné jsou mosazi:
Zjevení Janovo 2. - 19. Známť skutky tvé, i lásku, i přisluhování, i věrnost, i trpělivost tvou, a skutky tvé, i ty poslední, kteříž větší jsou nežli první.
Zjevení Janovo 2. - 20. Ale mámť proti tobě něco málo, že dopouštíš ženě Jezábel, kteráž se býti praví prorokyní, učiti a v blud uvoditi služebníky mé, aby smilnili a jedli modlám obětované.
Zjevení Janovo 2. - 21. Ale dalť jsem jí čas, aby pokání činila z smilstva svého, avšak nečinila pokání.
Zjevení Janovo 2. - 22. Aj, já uvrhu ji na lože, i ty, kteříž cizoloží s ní, v soužení převeliké, jestliže nebudou činiti pokání z skutků svých.
Zjevení Janovo 2. - 23. A syny její zmorduji smrtí; i zvědíť všecky církve, žeť jsem já ten, kterýž zpytuji ledví a srdce, a odplatím jednomu každému z vás podle skutků vašich.
Zjevení Janovo 2. - 24. Vámť pak pravím i jiným Tyatirským, kteřížkoli nemají učení tohoto, a kteříž nepoznali hlubokosti satanovy, jakž oni říkají: Nevzložímť na vás jiného břemene.
Zjevení Janovo 2. - 25. Avšak to, což máte, držte, dokavadž nepřijdu.
Zjevení Janovo 2. - 26. Kdož by pak vítězil a ostříhal až do konce skutků mých, dám jemu moc nad pohany.
Zjevení Janovo 2. - 27. I budeť je spravovati prutem železným, a jako nádoba hrnčířova střískáni budou, jakž i já vzal jsem od Otce svého.
Zjevení Janovo 2. - 28. A dám jemu hvězdu jitřní.
Zjevení Janovo 2. - 29. Kdo má uši, slyš, co Duch praví církvím.
Zjevení Janovo 3. - 1. Andělu pak církve Sardinské piš: Toto praví ten, jenž má sedm duchů Božích a sedm hvězd: Vím skutky tvé: máš jméno, že jsi živ, ale jsi mrtvý.
Zjevení Janovo 3. - 2. Budiž bedlivý, a potvrdiž toho, což mělo umříti. Neboť jsem nenalezl skutků tvých plných před Bohem.
Zjevení Janovo 3. - 3. Pomniž tedy, co jsi přijal a slyšel, a ostříhej toho, a čiň pokání. Pakli bdíti nebudeš, přijduť na tě jako zloděj, a nezvíš, v kterou hodinu na tě přijdu.
Zjevení Janovo 3. - 4. Ale máš některé osoby i v Sardis, kteréž neposkvrnily roucha svého, protož budouť se procházeti se mnou v bílém rouše; nebo jsou hodni.
Zjevení Janovo 3. - 5. Kdo zvítězí, tenť bude odín rouchem bílým; a nevymažiť jména jeho z knih života, ale vyznámť jméno jeho před obličejem Otce svého i před anděly jeho.
Zjevení Janovo 3. - 6. Kdo má uši, slyš, co Duch praví církvím.
Zjevení Janovo 3. - 7. Andělu pak Filadelfitské církve piš: Totoť praví ten svatý a pravý, jenž má klíč Davidův, kterýžto otvírá, a žádný nezavírá, a zavírá, žádný pak neotvírá:
Zjevení Janovo 3. - 8. Vím skutky tvé. Aj, postavil jsem před tebou dveře otevřené, a žádnýť jich nemůže zavříti. Nebo máš ač nevelikou moc, a ostříhal jsi slova mého, a nezapřels jména mého.
Zjevení Janovo 3. - 9. Aj, dávámť některé z sběři satanovy, kteříž se praví býti Židé, a nejsou, ale klamají. Aj, pravím, způsobím to, žeť přijdou a budou se klaněti před nohama tvýma, a poznajíť, že jsem já tě miloval.
Zjevení Janovo 3. - 10. Nebo jsi ostříhal slova trpělivosti mé, i jáť tebe ostříhati budu od hodiny pokušení, kteréž přijíti má na všecken svět, aby zkušeni byli obyvatelé země.
Zjevení Janovo 3. - 11. Aj, přijduť brzy. Držiž se toho, co máš, aby žádný nevzal koruny tvé.
Zjevení Janovo 3. - 12. Kdo zvítězí, učiním jej sloupem v chrámě Boha svého, a nevyjdeť již více ven; a napíšiť na něm jméno Boha svého a jméno města Boha mého, nového Jeruzaléma sstupujícího s nebe od Boha mého, i jméno své nové.
Zjevení Janovo 3. - 13. Kdo má uši, slyš, co Duch praví církvím.
Zjevení Janovo 3. - 14. Andělu pak církve Laodicenské piš: Toto praví Amen, svědek ten věrný a pravý, počátek stvoření Božího:
Zjevení Janovo 3. - 15. Vímť skutky tvé, že ani jsi studený, ani horký. Ó bys chutně studený byl anebo horký.
Zjevení Janovo 3. - 16. A tak, že jsi vlažný, a ani studený, ani horký, vyvrhu tě z úst svých.
Zjevení Janovo 3. - 17. Nebo pravíš: Bohatý jsem, a zbohatl jsem, a žádného nepotřebuji, a nevíš, že jsi bídný, mizerný, a chudý, a slepý, i nahý.
Zjevení Janovo 3. - 18. Radím tobě, abys sobě koupil ode mne zlata ohněm zprubovaného, abys byl bohatý, a v roucho bílé abys oblečen byl, a neokazovala se hanba nahoty tvé. A očí svých pomaž kollyrium, abys viděl.
Zjevení Janovo 3. - 19. Já kteréžkoli miluji, kárám a tresci; rozhorliž se tedy, a čiň pokání.
Zjevení Janovo 3. - 20. Aj, stojímť u dveří, a tluku. Jestližeť by kdo uslyšel hlas můj a otevřel dveře, vejduť k němu, a budu s ním večeřeti, a on se mnou.
Zjevení Janovo 3. - 21. Kdož zvítězí, dám jemu seděti s sebou na trůnu svém, jako i já zvítězil jsem, a sedím s Otcem svým na trůnu jeho.
Zjevení Janovo 3. - 22. Kdo má uši, slyš, co Duch praví církvím.
Zjevení Janovo 4. - 1. Potom jsem viděl, a aj, dveře otevříny byly v nebi, a hlas první, kterýž jsem byl slyšel jako trouby, an mluví se mnou, řkoucí: Vstup sem, a ukážiť, co se má díti potom.
Zjevení Janovo 4. - 2. A hned byl jsem u vytržení ducha, a aj, trůn postaven byl na nebi, a na trůnu jeden seděl.
Zjevení Janovo 4. - 3. A ten, jenž seděl, podoben byl obličejem kameni jaspidu a sardiovi; a vůkol toho trůnu byla duha, na pohledění podobná smaragdu.
Zjevení Janovo 4. - 4. A okolo toho trůnu bylo stolic čtyřmecítma, a na těch stolicích viděl jsem čtyřmecítma starců sedících, oblečených v roucha bílá. A měli na hlavách svých koruny zlaté.
Zjevení Janovo 4. - 5. A z toho trůnu pocházelo blýskání, a hromobití, a hlasové. A sedm lamp ohnivých hořících před trůnem, jenž jsou sedm Duchů Božích.
Zjevení Janovo 4. - 6. A před trůnem bylo moře sklené, podobné křišťálu, a uprostřed trůnu a vůkol trůnu čtvero zvířat, plných očí zpředu i zzadu.
Zjevení Janovo 4. - 7. A zvíře první podobné bylo lvu, a druhé zvíře podobné teleti, a třetí zvíře mající tvárnost jako člověk, a čtvrté zvíře podobné orlu letícímu.
Zjevení Janovo 4. - 8. A jedno každé z těch čtyř zvířat mělo šest křídel okolo, a vnitř plná byla očí, a neměla odpočinutí dnem i nocí, říkajíce: Svatý, svatý, svatý Pán Bůh všemohoucí, kterýž byl, a jest, i přijíti má.
Zjevení Janovo 4. - 9. A když ta zvířata vzdávala slávu a čest i díků činění sedícímu na trůnu, živému na věky věků,
Zjevení Janovo 4. - 10. Padlo těch čtyřmecítma starců před obličejem sedícího na trůnu, a klanělo se živému na věky věků, a metali koruny své před trůnem, řkouce:
Zjevení Janovo 4. - 11. Hoden jsi, Pane, přijíti slávu, a čest, i moc; nebo ty jsi stvořil všecky věci, a pro vůli tvou trvají, i stvořeny jsou.
Zjevení Janovo 5. - 1. I viděl jsem po pravici sedícího na trůnu knihy popsané vnitř i zevnitř, zapečetěné sedmi pečetmi
Zjevení Janovo 5. - 2. A viděl jsem anděla silného, volajícího hlasem velikým: Kdo jest hoden otevříti knihy tyto a zrušiti pečeti jejich?
Zjevení Janovo 5. - 3. I nemohl žádný, ani na nebi, ani na zemi, ani pod zemí, otevříti knih, ani pohleděti do nich.
Zjevení Janovo 5. - 4. Pročež já plakal jsem velmi, že není nalezen žádný, kterýž by hoden byl otevříti a čísti tu knihu, ani pohleděti do ní.
Zjevení Janovo 5. - 5. Tedy jeden z starců dí mi: Neplač. Aj, zvítězilť Lev, ten, kterýž jest z pokolení Judova, kořen Davidův, aby otevřel tu knihu a zrušil sedm pečetí jejích.
Zjevení Janovo 5. - 6. I viděl jsem, a aj, mezi trůnem a čtyřmi zvířaty a mezi starci Beránek stojí jako zabitý, maje sedm rohů a sedm očí, jenž jsou sedm Duchů Božích, poslaných na všecku zemi.
Zjevení Janovo 5. - 7. I přišel a vzal knihy z pravice toho, kterýž seděl na trůnu.
Zjevení Janovo 5. - 8. A jakž vzal knihy, ihned těch čtvero zvířat a těch čtyřmecítma starců padlo před Beránkem, majíce jeden každý z nich harfu a báně zlaté plné vůně, jenž jsou modlitby svatých.
Zjevení Janovo 5. - 9. A zpívali píseň novou, řkouce: Hoden jsi vzíti knihy a otevříti pečeti jejich. Nebo jsi zabit, a vykoupils nás Bohu krví svou ze všelikého pokolení a jazyku a lidu i národu.
Zjevení Janovo 5. - 10. A učinil jsi nás Bohu našemu krále a kněží, a budeme kralovati na zemi.
Zjevení Janovo 5. - 11. I viděl jsem a slyšel hlas andělů mnohých okolo trůnu a zvířat a starců, a byl počet jejich stokrát tisíc tisíců a desetkrát sto tisíců,
Zjevení Janovo 5. - 12. Řkoucích velikým hlasem: Hodenť jest ten zabitý Beránek vzíti moc, a bohatství, i moudrost, i sílu, i čest, i slávu, i požehnání.
Zjevení Janovo 5. - 13. Též všecko stvoření, kteréž jest na nebi, i na zemi, i pod zemí, i v moři, i všecko, což v nich jest, slyšel jsem řkoucí: Sedícímu na trůnu a Beránkovi požehnání, čest a sláva i síla na věky věků.
Zjevení Janovo 5. - 14. Čtvero pak zvířat řeklo: Amen. A těch čtyřmecítma starců padlo, a klaněli se živému na věky věků.
Zjevení Janovo 6. - 1. I viděl jsem, když otevřel Beránek jednu z těch pečetí, a slyšel jsem jedno ze čtyř zvířat, ano praví, jako hlasem hromovým: Pojď a viz.
Zjevení Janovo 6. - 2. I pohleděl jsem, a aj, kůň bílý, a ten, jenž seděl na něm, měl lučiště. A dána jest jemu koruna, i vyjel, přemáhaje, a aby přemáhal.
Zjevení Janovo 6. - 3. A když otevřel pečet druhou, slyšel jsem druhé zvíře, řkoucí: Pojď a viz.
Zjevení Janovo 6. - 4. I vyšel jiný kůň ryzí. A sedícímu na něm dáno jest, aby pokoj vyzdvihl z země a aby se lidé vespolek mordovali; a dán jemu meč veliký.
Zjevení Janovo 6. - 5. A když otevřel pečet třetí, slyšel jsem třetí zvíře, řkoucí: Pojď a viz. I pohleděl jsem, a aj, kůň vraný, a ten, jenž na něm seděl, měl váhu v ruce své.
Zjevení Janovo 6. - 6. I slyšel jsem hlas z prostředku čtyř zvířat, an praví: Měřice pšenice za peníz, a tři měřice ječmene za peníz, oleji pak a vínu neškoď.
Zjevení Janovo 6. - 7. A když otevřel pečet čtvrtou, slyšel jsem hlas čtvrtého zvířete, řkoucí: Pojď a viz.
Zjevení Janovo 6. - 8. I pohleděl jsem, a aj, kůň plavý, a toho, kterýž seděl na něm, jméno smrt, a peklo šlo za ním. I dána jest jim moc nad čtvrtým dílem země, aby mordovali mečem, a hladem, a morem, a šelmami zemskými.
Zjevení Janovo 6. - 9. A když otevřel pečet pátou, viděl jsem pod oltářem duše zmordovaných pro slovo Boží a pro svědectví, kteréž vydávali.
Zjevení Janovo 6. - 10. I volali hlasem velikým, řkouce: Až dokud, Pane svatý a pravý, nesoudíš a nemstíš krve naší nad těmi, kteříž přebývají na zemi?
Zjevení Janovo 6. - 11. Tedy dáno jednomu každému z nich roucho bílé, a řečeno jest jim, aby odpočívali ještě za malý čas, až by se naplnil počet spoluslužebníků jejich a bratří jejich, kteříž zmordováni býti mají, jako i oni.
Zjevení Janovo 6. - 12. I pohleděl jsem, když otevřel pečet šestou, a aj, země třesení veliké stalo se, a slunce učiněno jest černé jako pytel žíněný, a měsíc všecken byl jako krev.
Zjevení Janovo 6. - 13. A hvězdy nebeské padaly na zemi, podobně jako dřevo fíkové smítá s sebe ovoce své, když od velikého větru kláceno bývá.
Zjevení Janovo 6. - 14. A nebe se schovalo jako knihy zavřené, a všeliká hora i ostrovové z místa svého pohnuli se.
Zjevení Janovo 6. - 15. A králové země, i knížata, i bohatí, a úředníci, a mocní, i každý služebník, i všeliký svobodný, skryli se v jeskyních a v skalí hor,
Zjevení Janovo 6. - 16. A řekli horám a skalí: Padněte na nás a skrejte nás před tváří toho, jenž sedí na trůnu, a před hněvem Beránka.
Zjevení Janovo 6. - 17. Nebť jest přišel den veliký hněvu jeho. I kdo bude moci ostáti?
Zjevení Janovo 7. - 1. Potom jsem viděl čtyři anděly, stojící na čtyřech úhlech země, držící čtyři větry zemské, aby nevál vítr na zemi, ani na moře, ani na žádný strom.
Zjevení Janovo 7. - 2. A viděl jsem jiného anděla, vystupujícího od východu slunce, majícího pečet Boha živého. Kterýž zvolal hlasem velikým na ty čtyři anděly, jimž dáno, aby škodili zemi a moři,
Zjevení Janovo 7. - 3. Řka: Neškoďte zemi, ani moři, ani stromům, dokudž neznamenáme služebníků Boha našeho na čelích jejich.
Zjevení Janovo 7. - 4. I slyšel jsem počet znamenaných, sto čtyřidceti a čtyři tisíce jich zapečetěno ze všech pokolení synů Izraelských.
Zjevení Janovo 7. - 5. Z pokolení Juda dvanácte tisíců znamenaných, z pokolení Ruben dvanácte tisíců znamenaných, z pokolení Gád dvanácte tisíců znamenaných;
Zjevení Janovo 7. - 6. Z pokolení Aser dvanácte tisíců znamenaných, z pokolení Neftalím dvanácte tisíců znamenaných, z pokolení Manases dvanácte tisíců znamenaných;
Zjevení Janovo 7. - 7. Z pokolení Simeon dvanácte tisíců znamenaných, z pokolení Léví dvanácte tisíců znamenaných, z pokolení Izachar dvanácte tisíců znamenaných;
Zjevení Janovo 7. - 8. Z pokolení Zabulon dvanácte tisíců znamenaných, z pokolení Jozef dvanácte tisíců znamenaných, z pokolení Beniamin dvanácte tisíců znamenaných.
Zjevení Janovo 7. - 9. Potom pohleděl jsem, a aj, zástup veliký, kteréhož by žádný přečísti nemohl, ze všech národů a pokolení a lidí i jazyků, ani stojí před trůnem a před obličejem Beránka, oblečeni jsouce v bílé roucho, a palmy v rukou jejich.
Zjevení Janovo 7. - 10. A volali hlasem velikým, řkouce: Spasení jest od Boha našeho na trůnu sedícího a od Beránka.
Zjevení Janovo 7. - 11. A všickni andělé stáli okolo trůnu a starců a čtyř zvířat. I padli před trůnem na tváři své a klaněli se Bohu,
Zjevení Janovo 7. - 12. Řkouce: Amen. Požehnání, a sláva, a moudrost, a díků činění, a čest, a moc, i síla Bohu našemu na věky věků. Amen.
Zjevení Janovo 7. - 13. I promluvil ke mně jeden z těch starců, a řekl mi: Kdo jsou tito, kteříž oblečeni jsou v bílé roucho? A odkud přišli?
Zjevení Janovo 7. - 14. I řekl jsem jemu: Pane, ty víš. I řekl mi: To jsou ti, kteříž přišli z velikého soužení, a umyli roucha svá, a zbílili je ve krvi Beránkově.
Zjevení Janovo 7. - 15. Protož jsou před trůnem Božím, a slouží jemu dnem i nocí v chrámě jeho; a ten, jenž sedí na trůnu, přebývati bude s nimi.
Zjevení Janovo 7. - 16. Nebudouť lačněti ani žízniti více, a nebude bíti na ně slunce, ani žádné horko.
Zjevení Janovo 7. - 17. Nebo Beránek, kterýž jest uprostřed trůnu, pásti je bude, a dovedeť je k živým studnicím vod, a setře Bůh všelikou slzu s očí jejich.
Zjevení Janovo 8. - 1. A když otevřel pečet sedmou, stalo se na nebi mlčení, jako za půl hodiny.
Zjevení Janovo 8. - 2. I viděl jsem sedm andělů, kteříž stojí před obličejem Božím, jimž dáno sedm trub.
Zjevení Janovo 8. - 3. A jiný anděl přišel a postavil se před oltářem, maje kadidlnici zlatou. I dáni jsou jemu zápalové mnozí, aby je obětoval s modlitbami všechněch svatých na oltáři zlatém, kterýž jest před trůnem.
Zjevení Janovo 8. - 4. I vstoupil dým zápalů s modlitbami svatých z ruky anděla až před obličej Boží.
Zjevení Janovo 8. - 5. I vzal anděl kadidlnici, a naplnil ji ohněm s oltáře, a svrhl ji na zem. I stalo se hromobití, a hlasové, a blýskání, i země třesení.
Zjevení Janovo 8. - 6. A těch sedm andělů, kteříž měli sedm trub, připravili se, aby troubili.
Zjevení Janovo 8. - 7. I zatroubil první anděl, a stalo se krupobití a oheň smíšený se krví, a svrženo jest to na zem. A třetí díl stromů shořel, a všecka tráva zelená spálena jest.
Zjevení Janovo 8. - 8. Potom zatroubil druhý anděl, a uvržena jest do moře jako hora veliká ohněm hořící. I učiněn jest krví třetí díl moře.
Zjevení Janovo 8. - 9. A zemřel v moři třetí díl stvoření těch, kteráž měla duši, a třetí díl lodí zhynul.
Zjevení Janovo 8. - 10. A vtom třetí anděl zatroubil, i spadla s nebe hvězda veliká, hořící jako pochodně, a padla na třetí díl řek a do studnic vod.
Zjevení Janovo 8. - 11. A jméno hvězdy té bylo Pelynek. I obrátil se třetí díl vod v pelynek, a mnoho lidí zemřelo od těch vod, nebo byly zhořkly.
Zjevení Janovo 8. - 12. Potom čtvrtý anděl zatroubil, i udeřena jest třetina slunce, a třetina měsíce, a třetí díl hvězd, takže se třetí díl jich zatměl, a třetina dne nesvítila, a též podobně i noci.
Zjevení Janovo 8. - 13. I viděl jsem a slyšel anděla jednoho, an letí po prostředku nebe, a praví hlasem velikým: Běda, běda, běda těm, kteříž přebývají na zemi, pro jiné hlasy trub tří andělů, kteříž mají troubiti.
Zjevení Janovo 9. - 1. Potom anděl pátý zatroubil, i viděl jsem, ano hvězda s nebe spadla na zem; a dán jest tomu andělu klíč od studnice propasti.
Zjevení Janovo 9. - 2. Kterýžto otevřel studnici propasti. I vyšel dým z studnice jako dým z peci veliké, i zatmělo se slunce i povětří pro dým studnice.
Zjevení Janovo 9. - 3. A z toho dýmu vyšly kobylky na zemi, jimžto dána jest moc taková, jakouž moc mají štírové zemští.
Zjevení Janovo 9. - 4. Ale řečeno jim, aby neškodily trávě zemské, ani čemu zelenému, ani kterémukoli stromoví, než toliko lidem, kteříž nemají znamení Božího na čelích svých.
Zjevení Janovo 9. - 5. Dáno jest pak jim, ne aby je zabíjely, ale trápily za pět měsíců, a aby trápení jejich bylo jako trápení od štíra, když by ušťknul člověka.
Zjevení Janovo 9. - 6. A v těch dnech hledati budou lidé smrti, ale nenaleznou jí, a žádati budou zemříti, ale smrt uteče od nich.
Zjevení Janovo 9. - 7. Způsob pak těch kobylek podobný byl koňům připraveným k boji, a na hlavách jejich byly jako koruny podobné zlatu, a tváři jejich jako tváři lidské.
Zjevení Janovo 9. - 8. A měly vlasy jako vlasy ženské, a zuby jejich byly jako zubové lvů.
Zjevení Janovo 9. - 9. Měly také pancíře jako pancíře železné, a zvuk křídel jejich jako zvuk vozů, když množství koní běží k boji.
Zjevení Janovo 9. - 10. A měly ocasy podobné štírům, a žihadla v ocasích jejich byla, a moc jejich byla škoditi lidem za pět měsíců.
Zjevení Janovo 9. - 11. A měly nad sebou krále, anděla propasti, jemuž jméno Židovsky Abaddon, a řecky Apollyon.
Zjevení Janovo 9. - 12. Bída jedna pominula, a aj, přijdou ještě dvě bídy potom.
Zjevení Janovo 9. - 13. Tedy šestý anděl zatroubil, i slyšel jsem hlas jeden ze čtyř rohů oltáře zlatého, kterýž jest před obličejem Božím,
Zjevení Janovo 9. - 14. Řkoucí k šestému andělu, kterýž měl troubu: Rozvěž ty čtyři anděly, kteříž jsou u vězení při veliké řece Eufrates.
Zjevení Janovo 9. - 15. I rozvázáni jsou ti čtyři andělé, kteříž byli připraveni k hodině, a ke dni, a k měsíci, a k roku, aby zmordovali třetí díl lidí.
Zjevení Janovo 9. - 16. A byl počet vojska lidu jízdného dvěstěkrát tisíc tisíců; nebo slyšel jsem počet jejich.
Zjevení Janovo 9. - 17. A též viděl jsem u vidění, koně a ti, kteříž seděli na nich, měli pancíře ohnivé a hyacintové a z síry. Hlavy pak těch koňů byly jako hlavy lvové, a z úst jejich vycházel oheň, a dým, a síra.
Zjevení Janovo 9. - 18. A tímto trojím zmordována jest třetina lidu, totiž ohněm, a dýmem, a sirou, kteréž vycházely z úst jejich.
Zjevení Janovo 9. - 19. Nebo moc jejich jest v ústech jejich a v ocasích jejich; ocasové zajisté jejich jsou podobni hadům, majíce hlavy, jimiž škodí.
Zjevení Janovo 9. - 20. Jiní pak lidé, kteříž nejsou zmordováni těmi ranami, nečinili pokání z skutků rukou svých, aby se neklaněly ďáblům, a modlám zlatým, a stříbrným, a měděným, i kamenným, i dřevěným, kteréžto ani hleděti nemohou, ani slyšeti, ani choditi.
Zjevení Janovo 9. - 21. Aniž činili pokání z vražd svých, ani z trávení svých, ani z smilstva svého, ani z krádeží svých.
Zjevení Janovo 10. - 1. Viděl jsem jiného anděla silného, sstupujícího s nebe, oděného oblakem, a duha na hlavě jeho byla, a tvář jeho jako slunce, a nohy jeho jako sloupové ohniví.
Zjevení Janovo 10. - 2. A v ruce své měl knížky otevřené. I postavil nohu svou pravou na moři a levou na zemi.
Zjevení Janovo 10. - 3. A volal hlasem velikým, jako by lev řval. A když dokonal volání, mluvilo sedm hromů hlasy své.
Zjevení Janovo 10. - 4. A když odmluvilo sedm hromů hlasy své, byl bych to psal. Ale slyšel jsem hlas s nebe řkoucí ke mně: Zapečeť to, co mluvilo sedm hromů, než nepiš toho.
Zjevení Janovo 10. - 5. Tedy anděl, kteréhož jsem viděl stojícího na moři a na zemi, pozdvihl ruky své k nebi,
Zjevení Janovo 10. - 6. A přisáhl skrze živého na věky věků, kterýž stvořil nebe i to, což v něm jest, a zemi i to, což na ní jest, a moře i to, což v něm jest, že již více času nebude.
Zjevení Janovo 10. - 7. Ale ve dnech hlasu sedmého anděla, když bude troubiti, dokonánoť bude tajemství Boží, jakož zvěstoval služebníkům svým prorokům.
Zjevení Janovo 10. - 8. A ten hlas, kterýž jsem byl slyšel s nebe, opět mluvil se mnou a řekl: Jdi, a vezmi ty knížky otevřené z ruky anděla, stojícího na moři a na zemi.
Zjevení Janovo 10. - 9. I šel jsem k andělu, a řekl jsem jemu: Dej mi ty knížky. I řekl mi: Vezmi, a požři je, a učiníť hořkost v břiše tvém, ale v ústech tvých budouť sladké jako med.
Zjevení Janovo 10. - 10. I vzal jsem knížky z ruky anděla, a požřel jsem je. I byly v ústech mých sladké jako med, ale když jsem je požřel, hořko mi bylo v břiše mém.
Zjevení Janovo 10. - 11. I dí mi: Musíš opět prorokovati lidem, a národům, a jazykům, i králům mnohým.
Zjevení Janovo 11. - 1. I dána mi třtina, podobná prutu, a postavil se tu anděl, a řekl mi: Vstaň, a změř chrám Boží, i oltář, i ty, kteříž se modlí v něm.
Zjevení Janovo 11. - 2. Ale síň, kteráž vně jest, vyvrz ven, a neměř jí. Neboť jest dána pohanům, a budouť tlačiti město svaté za čtyřidceti a dva měsíce.
Zjevení Janovo 11. - 3. Ale dám jej dvěma svědkům svým, kteříž budou prorokovati tisíc dvě stě a šedesáte dnů, oblečeni jsouce v pytle.
Zjevení Janovo 11. - 4. Tiť jsou dvě olivy a dva svícnové, stojící před obličejem Boha Pána vší země.
Zjevení Janovo 11. - 5. Jimžto jestliže by kdo chtěl ubližovati, oheň vyjde z úst jejich, a sžíře nepřátely jejich; a takť musí zabit býti, kdož by koli jim škoditi chtěl.
Zjevení Janovo 11. - 6. Tiť mají moc zavříti nebe, aby nepršel déšť za dnů proroctví jejich; a mají moc nad vodami, obrátiti je v krev, a bíti zemi všelikou ranou, kolikrát by koli chtěli.
Zjevení Janovo 11. - 7. Ale když dokonají svědectví své, šelma vystupující z propasti válku povede proti nim, a zvítězí nad nimi, i zmorduje je.
Zjevení Janovo 11. - 8. A ležeti budou těla jejich mrtvá na ryncích města velikého, kteréž slove duchovně Sodoma a Egypt, kdežto i Pán náš ukřižován jest.
Zjevení Janovo 11. - 9. A vídati budou mnozí z pokolení, a z lidu, a z jazyků, i z národů těla jejich mrtvá za půl čtvrta dne, ale těl jejich mrtvých nedadí pochovati v hrobích.
Zjevení Janovo 11. - 10. Anobrž ti, kteříž přebývají na zemi, radovati se budou nad nimi a veseliti se, a dary budou posílati jedni druhým; nebo ti dva proroci trápili ty, jenž přebývají na zemi.
Zjevení Janovo 11. - 11. Ale po půl čtvrtu dni duch života od Boha poslaný vstoupil do nich, i postavili se na nohách svých, a bázeň veliká spadla na ty, kteříž je viděli.
Zjevení Janovo 11. - 12. Potom slyšeli hlas veliký s nebe, řkoucí k nim: Vstupte sem! I vstoupili na nebe v oblace, a hleděli na ně nepřátelé jejich.
Zjevení Janovo 11. - 13. A v tu hodinu stalo se země třesení veliké, a desátý díl města padl, a zbito jest v tom země třesení sedm tisíců lidu, a jiní zstrašeni jsou, a vzdali slávu Bohu nebeskému.
Zjevení Janovo 11. - 14. Bída druhá pominula, a aj, třetí bída přijde rychle.
Zjevení Janovo 11. - 15. A sedmý anděl zatroubil, i stali se hlasové velicí v nebi, řkoucí: Učiněnať jsou království všeho světa Pána našeho a Krista jeho, a kralovatiť bude na věky věků.
Zjevení Janovo 11. - 16. Tedy těch čtyřmecítma starců, kteříž před obličejem Božím sedí na stolicích svých, padli na tváři své, a klaněli se Bohu,
Zjevení Janovo 11. - 17. Řkouce: Díky činíme tobě, Pane Bože všemohoucí, Kterýž jsi, a Kterýžs byl, a Kterýž přijíti máš; nebo jsi přijal moc svou velikou a království ujal.
Zjevení Janovo 11. - 18. I rozhněvali se národové, a přišel hněv tvůj, a čas mrtvých, aby souzeni byli, a aby dána byla odplata služebníkům tvým prorokům, i jiným svatým i všechněm, jenž se bojí jména tvého, malým i velikým, a aby zkaženi byli ti, kteříž nakažují zemi.
Zjevení Janovo 11. - 19. I otevřín jest chrám Boží na nebi, a vidína jest truhla smlouvy jeho v chrámě jeho. I stalo se blýskání, a hlasové, a hromobití, a země třesení, i krupobití veliké.
Zjevení Janovo 12. - 1. I ukázal se div veliký na nebi: Žena oděná sluncem,pod jejímiž nohama byl měsíc a na jejíž hlavě byla koruna dvanácti hvězd.
Zjevení Janovo 12. - 2. A jsuci těhotná, křičela, pracujici ku porodu a trápěci se, aby porodila.
Zjevení Janovo 12. - 3. I vidín jest jiný div na nebi. Nebo aj, drak veliký ryšavý ukázal se, maje hlav sedm a rohů deset, a na těch hlavách svých sedm korun.
Zjevení Janovo 12. - 4. Jehož ocas strhl třetinu hvězd s nebe, a svrhl je na zem. Ten pak drak stál před ženou, kteráž měla poroditi, aby hned, jakž by porodila, syna jejího sežral.
Zjevení Janovo 12. - 5. I porodila syna pacholíka, kterýž měl spravovati všecky národy prutem železným. I vytržen jest syn její k Bohu a k trůnu jeho.
Zjevení Janovo 12. - 6. A žena utekla na poušť, kdež měla místo od Boha připravené, aby ji tam živili za dnů tisíc dvě stě a šedesát.
Zjevení Janovo 12. - 7. I stal se boj na nebi: Michal a andělé jeho bojovali s drakem, a drak bojoval i andělé jeho.
Zjevení Janovo 12. - 8. Ale nic neobdrželi, aniž jest nalezeno více místo jejich na nebi.
Zjevení Janovo 12. - 9. I svržen jest drak ten veliký, had starý, jenž slove ďábel a satanáš, kterýž svodí všecken okršlek světa; svržen jest, pravím, na zem, i andělé jeho s ním svrženi jsou.
Zjevení Janovo 12. - 10. A uslyšel jsem hlas veliký, řkoucí na nebi: Nyní stalo se spasení, a moc, i království Boha našeho, a moc Krista jeho; nebo svržen jest žalobník bratří našich, kterýž žaloval na ně před obličejem Boha našeho dnem i nocí.
Zjevení Janovo 12. - 11. Ale oni zvítězili nad ním skrze krev Beránka, a skrze slovo svědectví svého, a nemilovali duší svých až do smrti.
Zjevení Janovo 12. - 12. Protož veselte se nebesa, a kteříž přebýváte v nich. Běda těm, jenž přebývají na zemi a na moři; nebo ďábel sstoupil k vám, maje hněv veliký, věda, že krátký čas má.
Zjevení Janovo 12. - 13. A když uzřel drak, že jest svržen na zem, honil ženu tu, kteráž porodila toho pacholíka.
Zjevení Janovo 12. - 14. Ale dána jsou ženě dvě křídla orlice veliké, aby letěla od tváři hada na poušť, na místo své, kdež by ji živili do času a časů, a do půl času.
Zjevení Janovo 12. - 15. I vypustil had z úst svých po ženě vodu jako řeku, aby ji řeka zachvátila.
Zjevení Janovo 12. - 16. Ale země pomohla ženě; neb otevřela země ústa svá a požřela řeku, kterouž vypustil drak z úst svých.
Zjevení Janovo 12. - 17. I rozhněval se drak na tu ženu, a šel bojovati s jinými z semene jejího, kteříž ostříhají přikázání Božích a mají svědectví Ježíše Krista.
Zjevení Janovo 12. - 18. I stál jsem na písku mořském.
Zjevení Janovo 13. - 1. I viděl jsem šelmu vystupující z moře, kteráž měla sedm hlav a deset rohů. A na rozích jejích deset korun, a na hlavách jejích jméno rouhání.
Zjevení Janovo 13. - 2. Byla pak šelma ta, kterouž jsem viděl, podobná pardovi, a nohy její jako nedvědí, a ústa její jako ústa lvová. I dal jí drak sílu svou, a trůn svůj, a moc velikou.
Zjevení Janovo 13. - 3. A viděl jsem, ano jedna z hlav jejích jako zbitá byla až na smrt, ale rána její smrtelná uzdravena jest. Tedy divivši se všecka země, šla za tou šelmou.
Zjevení Janovo 13. - 4. A klaněli se drakovi, kterýž dal moc šelmě; a klaněli se šelmě, řkouce: Kdo jest podobný té šelmě? Kdo bude moci bojovati s ní?
Zjevení Janovo 13. - 5. I dána jsou jí ústa mluvící veliké věci a rouhání, a dána jí moc vládnouti za čtyřidceti a dva měsíce.
Zjevení Janovo 13. - 6. Protož otevřela ústa svá k rouhání se Bohu, aby se rouhala jménu jeho, i stánku jeho, i těm, kteříž přebývají na nebi.
Zjevení Janovo 13. - 7. Dáno jí i bojovati s svatými a přemáhati je; a dána jí moc nad všelikým pokolením, nad rozličným jazykem, i nad národem.
Zjevení Janovo 13. - 8. Protož klaněti se jí budou všickni, kteříž přebývají na zemi, jichžto jména nejsou napsaná v knihách života Beránka, toho zabitého od počátku světa.
Zjevení Janovo 13. - 9. Má-li kdo uši, slyš.
Zjevení Janovo 13. - 10. Jestliže kdo do vězení povede, do vězení půjde; zabije-li kdo mečem, musí mečem zabit býti. Zdeť jest trpělivost a víra svatých.
Zjevení Janovo 13. - 11. Potom viděl jsem jinou šelmu vystupující z země, a měla dva rohy, podobné rohům Beránkovým, ale mluvila jako drak.
Zjevení Janovo 13. - 12. Kterážto všecku moc první šelmy provozuje před tváří její; a působí to, že země i ti, kteříž přebývají na ní, klanějí se šelmě té první, jejížto rána smrtelná uzdravena byla.
Zjevení Janovo 13. - 13. A činí divy veliké, takže i ohni rozkazuje sstupovati s nebe na zem před obličejem mnohých lidí.
Zjevení Janovo 13. - 14. A svodí ty, jenž přebývají na zemi, těmi divy, kteréžto dáno jí činiti před obličejem šelmy, říkající obyvatelům země, aby udělali obraz šelmě, kteráž měla ránu od meče, a ožila zase.
Zjevení Janovo 13. - 15. I dáno jí, aby dáti mohla ducha tomu obrazu šelmy, aby i mluvil obraz šelmy, a aby to způsobila, kteřížkoli neklaněli by se obrazu šelmy, aby byli zmordováni.
Zjevení Janovo 13. - 16. A rozkazuje všechněm, malým i velikým, bohatým i chudým, svobodným i v službu podrobeným, aby měli znamení na pravé ruce své, aneb na čelích svých,
Zjevení Janovo 13. - 17. A aby žádný nemohl kupovati ani prodávati, než ten, kdož má znamení aneb jméno té šelmy, anebo počet jména jejího.
Zjevení Janovo 13. - 18. Tuť jest moudrost. Kdo má rozum, sečtiž počet šelmy. Nebo jest počet člověka, a jestiť počet ten šest set šedesáte a šest.
Zjevení Janovo 14. - 1. Tedy pohleděl jsem, a aj, Beránek stál na hoře Sion, a s ním sto čtyřidceti a čtyři tisíců majících jméno Otce jeho napsané na čelích svých.
Zjevení Janovo 14. - 2. A slyšel jsem hlas s nebe, jako hlas vod mnohých, a jako hlas hromu velikého. A hlas slyšel jsem, jako těch, kteříž hrají na harfy své.
Zjevení Janovo 14. - 3. A zpívali jakožto píseň novou, před trůnem, a před čtyřmi zvířaty, a před starci, a žádný nemohl se naučiti té písni, jediné těch sto čtyřidceti a čtyři tisíce, kteříž jsou koupeni z země.
Zjevení Janovo 14. - 4. Totoť jsou ti, kteříž s ženami nejsou poskvrněni; nebo panicové jsou. Tiť jsou, jenž následují Beránka, kamž by koli šel; tiť jsou koupeni ze všech lidí, prvotiny Bohu a Beránkovi.
Zjevení Janovo 14. - 5. A v ústech jejich není nalezena lest; neboť jsou bez úhony před trůnem Božím.
Zjevení Janovo 14. - 6. I viděl jsem jiného anděla letícího po prostředku nebe, majícího evangelium věčné, aby je zvěstoval těm, jenž bydlí na zemi, a všelikému národu, i pokolení, i jazyku, i lidu,
Zjevení Janovo 14. - 7. Řkoucího velikým hlasem: Bojte se Boha, a vzdejte jemu chválu, neboť přišla hodina soudu jeho; a klanějte se tomu, kterýž učinil nebe i zemi i moře i studnice vod.
Zjevení Janovo 14. - 8. A jiný anděl letěl za ním, řka: Padl, padl Babylon, město to veliké, nebo vínem hněvu smilství svého napájelo všecky národy.
Zjevení Janovo 14. - 9. A třetí anděl letěl za nimi, pravě velikým hlasem: Bude-li se kdo klaněti šelmě a obrazu jejímu, a vezme-li znamení její na čelo své aneb na ruku svou,
Zjevení Janovo 14. - 10. I tenť také bude píti víno hněvu Božího, víno, pravím, kteréž jest vlito do kalichu hněvu jeho; a trápen bude ohněm a sirou před obličejem andělů svatých a před obličejem Beránka.
Zjevení Janovo 14. - 11. A dým muk jejich vstoupíť na věky věků, a nebudouť míti odpočinutí dnem i nocí ti, kteříž se klanějí šelmě a obrazu jejímu, a jestliže kdo přijme znamení jména jejího.
Zjevení Janovo 14. - 12. Tuť jest trpělivost svatých, tu jsou ti, kteříž ostříhají přikázání Božích a víry Ježíšovy
Zjevení Janovo 14. - 13. I slyšel jsem hlas s nebe, řkoucí ke mně: Piš: Blahoslavení jsou od této chvíle mrtví, kteříž v Pánu umírají. Duch zajisté dí jim, aby odpočinuli od prací svých, nebo skutkové jejich následují jich.
Zjevení Janovo 14. - 14. I pohleděl jsem, a aj, oblak bělostkvoucí, a na tom oblaku seděl podobný Synu člověka, maje na hlavě své korunu zlatou a v ruce své srp ostrý.
Zjevení Janovo 14. - 15. A jiný anděl vyšel z chrámu, volaje hlasem velikým na toho, kterýž seděl na oblaku: Pusť srp svůj a žni; nebť jest přišla tobě hodina žni, nebo již dozrala žeň země.
Zjevení Janovo 14. - 16. I spustil ten, kterýž seděl na oblaku, srp svůj na zem, a požata jest země.
Zjevení Janovo 14. - 17. A jiný anděl vyšel z chrámu toho, kterýž jest na nebi, maje i on srp ostrý.
Zjevení Janovo 14. - 18. Opět vyšel jiný anděl z oltáře, kterýž měl moc nad ohněm, a volal křikem velikým na toho, jenž měl srp ostrý, řka: Pusť srp svůj ostrý, a zbeř hrozny vinice zemské; neboť jsou uzrali hroznové její.
Zjevení Janovo 14. - 19. I spustil anděl srp svůj na zemi, a sebral vinici země, a vmetal hrozny do jezera velikého hněvu Božího.
Zjevení Janovo 14. - 20. I tlačeno jest jezero před městem, a vyšla krev z jezera až do udidl koňům za tisíc a za šest set honů.
Zjevení Janovo 15. - 1. Potom viděl jsem jiný zázrak na nebi veliký a předivný: Sedm andělů majících sedm ran posledních, v nichž má dokonán býti hněv Boží.
Zjevení Janovo 15. - 2. A viděl jsem jako moře sklené, smíšené s ohněm, a ty, kteříž zvítězili nad šelmou a obrazem jejím a nad charakterem jejím i nad počtem jména jejího, ani stojí nad tím mořem skleným, majíce harfy Boží,
Zjevení Janovo 15. - 3. A zpívají píseň Mojžíše, služebníka Božího, a píseň Beránkovu, řkouce: Velicí a předivní jsou skutkové tvoji, Pane Bože všemohoucí, spravedlivé a pravé jsou cesty tvé, ó Králi všech svatých.
Zjevení Janovo 15. - 4. Kdož by se nebál tebe, Pane, a nezveleboval jména tvého? Nebo ty sám svatý jsi. Všickni zajisté národové přijdou a klaněti se budou před obličejem tvým; nebo soudové tvoji zjeveni jsou.
Zjevení Janovo 15. - 5. Potom pak viděl jsem, a aj, otevřín jest chrám stánku svědectví na nebi.
Zjevení Janovo 15. - 6. I vyšlo sedm těch andělů z chrámu, majících sedm ran, oblečeni jsouce rouchem lněným, čistým a bělostkvoucím, a přepásáni na prsech pasy zlatými.
Zjevení Janovo 15. - 7. A jedno ze čtyř zvířat dalo sedmi andělům sedm koflíků zlatých, plných hněvu Boha živého na věky věků.
Zjevení Janovo 15. - 8. I naplněn jest chrám dýmem, pocházejícím od slávy Boží a od moci jeho, a žádný nemohl vjíti do chrámu, dokudž se nevykonalo sedm ran těch sedmi andělů.
Zjevení Janovo 16. - 1. I slyšel jsem hlas veliký z chrámu, řkoucí sedmi andělům: Jděte, vylijte sedm koflíků hněvu Božího na zemi.
Zjevení Janovo 16. - 2. I šel první anděl a vylil koflík svůj na zemi, i vyvrhli se vředové škodliví a zlí na lidech, majících znamení šelmy, a na těch, kteříž se klaněli obrazu jejímu.
Zjevení Janovo 16. - 3. Za tím druhý anděl vylil koflík svůj na moře, a učiněno jest jako krev umrlého, a všeliká duše živá v moři umřela.
Zjevení Janovo 16. - 4. Potom třetí anděl vylil koflík svůj na řeky a na studnice vod, i obráceny jsou v krev.
Zjevení Janovo 16. - 5. I slyšel jsem anděla vod, řkoucího: Spravedlivý jsi, Pane, Kterýž jsi, a Kterýž jsi byl, a Svatý, žes to usoudil.
Zjevení Janovo 16. - 6. Neboť jsou krev svatých a proroků vylévali, i dal jsi jim krev píti; hodniť jsou zajisté toho.
Zjevení Janovo 16. - 7. I slyšel jsem jiného anděla od oltáře, kterýž řekl: Jistě, Pane Bože všemohoucí, praví jsou a spravedliví soudové tvoji.
Zjevení Janovo 16. - 8. Potom čtvrtý anděl vylil koflík svůj na slunce, i dáno jest jemu trápiti lidi ohněm.
Zjevení Janovo 16. - 9. I pálili se lidé horkem velikým, a rouhali se jménu Boha toho, kterýž má moc nad těmito ranami, avšak nečinili pokání, aby vzdali slávu jemu.
Zjevení Janovo 16. - 10. Tedy pátý anděl vylil koflík svůj na stolici té šelmy, i učiněno jest království její tmavé, i kousali lidé jazyky své pro bolest.
Zjevení Janovo 16. - 11. A rouhali se Bohu nebeskému pro bolesti své a pro vředy své, avšak nečinili pokání z skutků svých.
Zjevení Janovo 16. - 12. Šestý pak anděl vylil koflík svůj na tu velikou řeku Eufrates, i vyschla voda její, aby připravena byla cesta králům od východu slunce.
Zjevení Janovo 16. - 13. A viděl jsem, ano z úst draka a z úst šelmy a z úst falešného proroka vyšli tři duchové nečistí, podobní žabám.
Zjevení Janovo 16. - 14. Nebo jsouť duchové ďábelští, ješto činí divy a chodí mezi krále zemské a všeho světa, aby je shromáždili k boji, k tomu velikému dni Boha všemohoucího.
Zjevení Janovo 16. - 15. Aj, přicházímť jako zloděj. Blahoslavený, kdož bdí a ostříhá roucha svého, aby nah nechodil, aby neviděli hanby jeho.
Zjevení Janovo 16. - 16. I shromáždil je na místo, kteréž slove Židovsky Armageddon.
Zjevení Janovo 16. - 17. Tedy sedmý anděl vylil koflík svůj na povětří, i vyšel hlas veliký z chrámu nebeského, od trůnu, řkoucí: Stalo se.
Zjevení Janovo 16. - 18. I stali se zvukové a hromobití a blýskání, i země třesení stalo se veliké, jakéhož nikdy nebylo, jakž jsou lidé na zemi, totiž země třesení tak velikého.
Zjevení Janovo 16. - 19. I roztrhlo se to veliké město na tři strany, a města národů padla. A Babylon veliký přišel na pamět před obličejem Božím, aby dal jemu kalich vína prchlivosti hněvu svého.
Zjevení Janovo 16. - 20. A všickni ostrovové pominuli, a hory nejsou nalezeny.
Zjevení Janovo 16. - 21. A kroupy veliké jako centnéřové pršely s nebe na lidi. I rouhali se Bohu lidé pro ránu těch krup; nebo velmi veliká byla ta rána.
Zjevení Janovo 17. - 1. I přišel jeden z sedmi andělů, kteříž měli sedm koflíků, a mluvil se mnou, řka ke mně: Pojď, ukážiť odsouzení nevěstky veliké, kteráž sedí na vodách mnohých,
Zjevení Janovo 17. - 2. S kteroužto smilnili králové země a zpili se vínem smilství jejího obyvatelé země.
Zjevení Janovo 17. - 3. I odnesl mne na poušť v duchu, a viděl jsem ženu sedící na šelmě brunátné; a ta šelma plná byla jmen rouhání, a měla sedm hlav a deset rohů.
Zjevení Janovo 17. - 4. Žena pak odína byla šarlatem a brunátným rouchem, a ozdobena zlatem a kamením drahým i perlami, mající koflík zlatý v ruce své, plný ohavností a nečistoty smilstva svého.
Zjevení Janovo 17. - 5. A na čele jejím napsané jméno: Tajemství, Babylon veliký, Mátě smilstva a ohavností země.
Zjevení Janovo 17. - 6. A viděl jsem ženu tu opilou krví svatých a krví mučedlníků Ježíšových, a viděv ji, divil jsem se divením velikým.
Zjevení Janovo 17. - 7. I řekl mi anděl: Co se divíš? Já tobě povím tajemství té ženy i šelmy, kteráž ji nese, mající hlav sedm a rohů deset.
Zjevení Janovo 17. - 8. Šelma, kterous viděl, byla, a již není, a máť vystoupiti z propasti a na zahynutí jíti. I diviti se budou bydlitelé země, (ti, kterýchžto jména nejsou napsána v knihách života od ustanovení světa,) vidouce šelmu, kteráž byla, a není, avšak jest.
Zjevení Janovo 17. - 9. Tentoť pak jest smysl toho, a máť zavřenou v sobě moudrost: Sedm hlav jestiť sedm hor, na kterýchž ta žena sedí.
Zjevení Janovo 17. - 10. A králů sedm jest. Pět jich padlo, jeden jest, a jiný ještě nepřišel; a když přijde, na malou chvíli musí trvati.
Zjevení Janovo 17. - 11. A šelma, kteráž byla a není, onať jest osmý, a z sedmiť jest, i na zahynutí jde.
Zjevení Janovo 17. - 12. Deset pak rohů, kteréžs viděl, jestiť deset králů, kteříž ještě království nepřijali, ale přijmouť moc jako králové, jedné hodiny spolu s šelmou.
Zjevení Janovo 17. - 13. Tiť jednu radu mají, a sílu i moc svou šelmě dadí.
Zjevení Janovo 17. - 14. Tiť bojovati budou s Beránkem, a Beránek zvítězí nad nimi, neboť Pán pánů jest a Král králů, i ti, kteříž jsou s ním, povolaní, a vyvolení, a věrní.
Zjevení Janovo 17. - 15. I řekl mi: Vody, kteréžs viděl, kdež nevěstka sedí, jsouť lidé, a zástupové, a národové, a jazykové.
Zjevení Janovo 17. - 16. Deset pak rohů, kteréžs viděl na šelmě, ti v nenávist vezmou nevěstku, a učiní ji opuštěnou a nahou, a tělo její jísti budou, a ji páliti budou ohněm.
Zjevení Janovo 17. - 17. Neboť dal Bůh v srdce jejich, aby činili vůli jeho a aby se sjednomyslnili, a toliko dotud království své šelmě dali, dokudž by nebyla vykonána slova Boží.
Zjevení Janovo 17. - 18. A žena, kteroužs viděl, jestiť město to veliké, kteréž má království nad králi země.
Zjevení Janovo 18. - 1. Potom pak viděl jsem anděla sstupujícího s nebe, majícího moc velikou, a země osvícena byla od slávy jeho.
Zjevení Janovo 18. - 2. I zkřikl silně hlasem velikým, řka: Padl, padl Babylon ten veliký, a učiněn jest příbytkem ďáblů, a stráží každého ducha nečistého, a stráží všelikého ptactva nečistého a ohyzdného.
Zjevení Janovo 18. - 3. Nebo z vína hněvu smilstva jeho pili všickni národové, a králové zemští smilnili s ním, a kupci zemští z zboží rozkoší jeho zbohatli.
Zjevení Janovo 18. - 4. I slyšel jsem jiný hlas s nebe, řkoucí: Vyjděte z něho, lide můj, abyste se nepřiúčastňovali hříchům jeho a abyste nepřijali z jeho ran.
Zjevení Janovo 18. - 5. Neboť dosáhli hříchové jeho až k nebi a rozpomenul se Bůh na nepravosti jeho.
Zjevení Janovo 18. - 6. Dejtež jemu, jakož i on dával vám, a dejte jemu dvénásob podle skutků jeho; v koflík, kterýž naléval vám, nalijte jemu to dvénásob.
Zjevení Janovo 18. - 7. Jakž se mnoho chlubil a zbujněl byl, tak mnoho dejte jemu muk a pláče. Neboť v srdci svém praví: Sedím královna, a nejsemť vdovou, a pláče neuzřím.
Zjevení Janovo 18. - 8. Protož v jeden den přijdouť rány jeho, smrt a pláč i hlad, a ohněm spáleno bude; nebo silný jest Pán, kterýž je odsoudí.
Zjevení Janovo 18. - 9. I plakati ho budou a kvíliti nad ním králové země, kteříž s ním smilnili a svou rozkoš měli, když uzří dým zapálení jeho,
Zjevení Janovo 18. - 10. Zdaleka stojíce, pro bázeň muk jeho, a řkouce: Běda, běda, veliké město Babylon, to město silné, že jest jedné hodiny přišel odsudek tvůj.
Zjevení Janovo 18. - 11. Ano i kupci zemští budou plakati a kvíliti nad ním; nebo koupí jejich žádný nebude kupovati více,
Zjevení Janovo 18. - 12. Koupě od zlata, a stříbra, a drahého kamene, i perel, i kmentu, šarlatu, i hedbáví, i brunátného roucha, i všelikého dřeva tyinového, a všech nádob z kostí slonových, i všelikého nádobí z nejdražšího dříví, i z mědi, i z železa, i z mramoru;
Zjevení Janovo 18. - 13. A kupectví skořice, i vonných věcí, a mastí, i kadidla, i vína, i oleje, i bělí, i pšenice, i dobytka, i ovec, i koní, a vozů, i služebníků, i duší lidských;
Zjevení Janovo 18. - 14. I ovoce žádostivá duši tvé odešla od tebe, a všecko tučné a krásné odešlo od tebe, a aniž toho již více nalezneš.
Zjevení Janovo 18. - 15. Ti, pravím, kupci, kteříž v tom kupčili a jím zbohatli, zdaleka stanou pro strach muk jeho, plačíce, a kvílíce,
Zjevení Janovo 18. - 16. A řkouce: Běda, běda, ó město veliké, kteréž odíno kmentem, a šarlatem, a brunátným rouchem, a ozdobeno bylo zlatem, a kamením drahým, i perlami! nebo v jednu hodinu zahynula tak veliká bohatství.
Zjevení Janovo 18. - 17. Ano i všeliký správce lodí mořských, i všecko množství lidí, kteříž jsou na lodech, i plavci, i ti, kteříž svou živnost na moři mají, zdaleka stanou,
Zjevení Janovo 18. - 18. A zkřiknou, vidouce dým zapálení jeho, řkouce: Které město bylo podobné tomuto velikému městu!
Zjevení Janovo 18. - 19. A sypouce prach na hlavy své, křičeti budou, plačíce, a kvílíce, a řkouce: Běda, běda, město veliké, v němžto zbohatli všickni, kteříž měli lodí na moři, ze mzdy jeho; nebo jedné hodiny zpustlo.
Zjevení Janovo 18. - 20. Ale raduj se nad ním nebe i svatí apoštolé i proroci; nebo pomstilť vás Bůh nad ním.
Zjevení Janovo 18. - 21. I zdvihl jeden silný anděl kámen jako žernov veliký a hodil jím do moře, řka: Tak prudce uvržen bude Babylon, to město veliké, a již více nebude nalezeno.
Zjevení Janovo 18. - 22. A hlas na harfy hrajících, a zpěváků, a pišťců, a trubačů nebude více v tobě slyšán, a žádný řemeslník žádného řemesla nebude v tobě více nalezen, a zvuk žernovu nebude v tobě více slyšán.
Zjevení Janovo 18. - 23. Ani světlo svíce nebude v tobě více svítiti, a hlas ženicha ani nevěsty nebude v tobě více slyšán, ješto kupci tvoji bývala knížata zemská, a tráveními tvými v blud uvedeni byli všickni národové.
Zjevení Janovo 18. - 24. Ale v něm nalezena jest krev proroků a svatých i všech zmordovaných na zemi.
Zjevení Janovo 19. - 1. Potom jsem slyšel veliký hlas velikého zástupu na nebi, řkoucího: Haleluiah. Spasení, a sláva, a čest, i moc Pánu Bohu našemu.
Zjevení Janovo 19. - 2. Neboť jsou praví a spravedliví soudové jeho, kterýž odsoudil nevěstku tu velikou, jenž byla porušila zemi smilstvem svým, a pomstil krve služebníků svých z ruky její.
Zjevení Janovo 19. - 3. I řekli po druhé: Haleluiah. A dým její vstupoval na věky věků.
Zjevení Janovo 19. - 4. I padlo čtyřmecítma starců a čtvero zvířat, a klaněli se Bohu sedícímu na trůnu, řkouce: Amen, Haleluiah.
Zjevení Janovo 19. - 5. I vyšel z trůnu hlas, řkoucí: Chvalte Boha našeho všickni služebníci jeho, a kteříž se bojíte jeho, i malí i velicí.
Zjevení Janovo 19. - 6. A slyšel jsem hlas jako zástupu velikého, a jako hlas vod mnohých, a jako zvuk hromů silných, řkoucích: Haleluiah. Kralovalť jest Pán Bůh náš všemohoucí.
Zjevení Janovo 19. - 7. Radujme se, a veselme se, a chválu vzdejme jemu. Neboť jest přišla svadba Beránkova, a manželka jeho připravila se.
Zjevení Janovo 19. - 8. A dáno jest jí, aby se oblékla v kment čistý a stkvoucí, a ten kment jsouť ospravedlňování svatých.
Zjevení Janovo 19. - 9. I řekl mi: Piš: Blahoslavení, kteříž jsou k večeři svadby Beránkovy povoláni. A řekl mi: Tatoť slova Boží jsou pravá.
Zjevení Janovo 19. - 10. I padl jsem k nohám jeho, klaněti se jemu chtěje. Ale řekl mi: Hleď, abys toho nečinil. Neboť jsem spoluslužebník tvůj i bratří tvých, těch, jenž mají svědectví Ježíšovo. Bohu se klaněj! Svědectví pak Ježíšovo jestiť duch proroctví.
Zjevení Janovo 19. - 11. I viděl jsem nebe otevřené, a aj, kůň bílý, a ten, jenž seděl na něm, sloul Věrný a Pravý, a kterýž v spravedlnosti soudí i bojuje.
Zjevení Janovo 19. - 12. Oči pak jeho byly jako plamen ohně, a na hlavě jeho korun množství, a měl jméno napsané, kteréhož žádný neví, než on sám.
Zjevení Janovo 19. - 13. A byl odín v roucho pokropené krví, a sloveť jméno jeho Slovo Boží.
Zjevení Janovo 19. - 14. A rytířstvo nebeské jelo za ním na bílých koních, jsouce odíni v kment bílý a čistý.
Zjevení Janovo 19. - 15. A z úst jeho vycházel meč ostrý, aby jím bil všecky národy. Nebo on bude je spravovati prutem železným; onť i pres vína hněvu a prchlivosti Boha všemohoucího tlačiti bude.
Zjevení Janovo 19. - 16. A máť na rouchu a na bedrách svých napsané jméno: Král králů a Pán pánů.
Zjevení Janovo 19. - 17. I viděl jsem jednoho anděla, an stojí v slunci, a zkřikl hlasem velikým, řka všechněm ptákům, kteříž létali po prostřed nebes: Pojďte a shromažďte se k večeři velikého Boha,
Zjevení Janovo 19. - 18. Abyste jedli těla králů, a těla hejtmanů, a těla silných, a těla koňů, i těch, kteříž na nich sedí, a těla všech svobodných i služebníků, i malých i velikých.
Zjevení Janovo 19. - 19. I viděl jsem šelmu a krále země a vojska jejich, ani se sjeli, aby bojovali s tím, kterýž seděl na koni, a s rytířstvem jeho.
Zjevení Janovo 19. - 20. I jata jest šelma, a s ní falešný prorok ten, kterýž činíval divy před ní, jimiž svodil ty, kteříž přijali znamení šelmy a kteříž se klaněli obrazu jejímu. I uvrženi jsou oba za živa do jezera ohnivého, hořícího sirou.
Zjevení Janovo 19. - 21. A jiní zbiti jsou mečem toho, kterýž seděl na koni, vycházejícím z úst jeho. A všickni ptáci nasyceni jsou těly jejich.
Zjevení Janovo 20. - 1. I viděl jsem anděla sstupujícího s nebe, majícího klíč od propasti a řetěz veliký v ruce své.
Zjevení Janovo 20. - 2. I chopil draka, hada toho starého, jenž jest ďábel a satan, i svázal jej za tisíc let.
Zjevení Janovo 20. - 3. A uvrhl ho do propasti, i zavřel jej tam a svrchu nad ním zapečetil, aby nesvodil více národů, až by se vyplnilo tisíc let; neboť potom musí býti propuštěn na malý čas.
Zjevení Janovo 20. - 4. I viděl jsem stolice, a posadili se na nich, i dán jest jim soud, a viděl jsem duše stínaných pro svědectví Ježíšovo a pro slovo Boží, a kteříž se neklaněli šelmě, ani obrazu jejímu, a aniž přijali znamení jejího na čela svá, anebo na ruce své. A ožili a kralovali s Kristem tisíc let.
Zjevení Janovo 20. - 5. Jiní pak mrtví neožili, dokudž by se nevyplnilo tisíc let. A toť jest první vzkříšení.
Zjevení Janovo 20. - 6. Blahoslavený a svatý, kdož má díl v prvním vzkříšení. Nad těmiť ta druhá smrt nemá moci, ale budou kněží Boží a Kristovi, a kralovati s ním budou tisíc let.
Zjevení Janovo 20. - 7. A když se vyplní tisíc let, propuštěn bude satanáš z žaláře svého.
Zjevení Janovo 20. - 8. I vyjde, aby svodil národy, kteříž jsou na čtyřech stranách země, Goga a Magoga, a aby je shromáždil k boji, kterýchžto počet jest jako písku mořského.
Zjevení Janovo 20. - 9. I vstoupili na širokost země a obklíčili stany svatých, i to město milé, ale sstoupil oheň od Boha s nebe a spálil je.
Zjevení Janovo 20. - 10. A ďábel, kterýž je svodil, uvržen jest do jezera ohně a síry, kdež jest i šelma, i falešný prorok, a budouť mučeni dnem i nocí na věky věků.
Zjevení Janovo 20. - 11. I viděl jsem trůn veliký bílý, a sedícího na něm, před jehož tváří utekla země i nebe, a místo jim není nalezeno.
Zjevení Janovo 20. - 12. I viděl jsem mrtvé, malé i veliké, stojící před obličejem Božím, a knihy otevříny jsou. A jiné knihy také jsou otevříny, to jest knihy života, i souzeni jsou mrtví podle toho, jakž psáno bylo v knihách, totiž podle skutků svých.
Zjevení Janovo 20. - 13. A vydalo moře mrtvé, kteříž byli v něm, tolikéž smrt i peklo vydali ty, kteříž v nich byli, i souzeni jsou jeden každý podle skutků svých.
Zjevení Janovo 20. - 14. Smrt pak a peklo uvrženi jsou do jezera ohnivého, a toť jest smrt druhá.
Zjevení Janovo 20. - 15. I ten, kdož není nalezen v knihách života, uvržen jest do jezera ohnivého.
Zjevení Janovo 21. - 1. Potom viděl jsem nebe nové a zemi novou. Nebo první nebe a první země byla pominula, a moře již nebylo.
Zjevení Janovo 21. - 2. A já Jan viděl jsem město svaté, Jeruzalém nový, sstupující od Boha s nebe, připravený jako nevěstu okrášlenou muži svému.
Zjevení Janovo 21. - 3. I slyšel jsem hlas veliký s nebe, řkoucí: Aj, stánek Boží s lidmi, a bydlitiť bude s nimi, a oni budou lid jeho, a on Bůh s nimi bude, jsa jejich Bohem.
Zjevení Janovo 21. - 4. A setřeť Bůh všelikou slzu s očí jejich, a smrti již více nebude, ani kvílení, ani křiku, ani bolesti nebude více; nebo první věci pominuly.
Zjevení Janovo 21. - 5. I řekl ten, kterýž seděl na trůnu: Aj, nové činím všecko. I řekl mi: Napiš to. Neboť jsou tato slova věrná a pravá.
Zjevení Janovo 21. - 6. I dí mi: Již se stalo. Jáť jsem Alfa i Omega, počátek i konec. Jáť žíznivému dám z studnice vody živé darmo.
Zjevení Janovo 21. - 7. Kdož zvítězí, obdržíť dědičně všecko, a buduť jemu Bohem, a on mi bude synem.
Zjevení Janovo 21. - 8. Strašlivým pak, a nevěrným, a ohyzdným, a vražedlníkům, a smilníkům, a čarodějníkům, a modlářům, i všechněm lhářům, připraven jest díl jejich v jezeře, kteréž hoří ohněm a sirou, jenž jest smrt druhá.
Zjevení Janovo 21. - 9. I přišel ke mně jeden z sedmi andělů, kteříž měli sedm koflíků plných sedmi ran nejposlednějších, a mluvil se mnou, řka: Pojď, ukážiť nevěstu, manželku Beránkovu.
Zjevení Janovo 21. - 10. I vnesl mne v duchu na horu velikou a vysokou, a ukázal mi město veliké, ten svatý Jeruzalém, sstupující s nebe od Boha,
Zjevení Janovo 21. - 11. Mající slávu Boží. Jehož světlost byla podobná k kameni nejdražšímu, jako k kameni jaspidu, kterýž by byl způsobu křišťálového,
Zjevení Janovo 21. - 12. A mělo zed velikou a vysokou, v níž bylo dvanácte bran, a na těch branách dvanácte andělů, a jména napsaná, kterážto jména jsou dvanáctera pokolení synů Izraelských.
Zjevení Janovo 21. - 13. Od východu slunce brány tři, od půlnoci brány tři, od poledne brány tři, od západu brány tři.
Zjevení Janovo 21. - 14. A zed městská měla základů dvanácte, a na nich jména dvanácti apoštolů Beránkových.
Zjevení Janovo 21. - 15. A ten, kterýž mluvil se mnou, měl třtinu zlatou, aby změřil město i brány jeho i zed jeho.
Zjevení Janovo 21. - 16. Položení města toho čtverhrané jest, jehož dlouhost tak veliká jest jako i širokost. I změřil to město třtinou a vyměřil dvanácte tisíců honů; dlouhost pak jeho, i širokost, i vysokost jednostejná jest.
Zjevení Janovo 21. - 17. I změřil zed jeho, a naměřil sto čtyřidceti a čtyři loktů, měrou člověka, kteráž jest míra anděla.
Zjevení Janovo 21. - 18. A bylo stavení zdi jeho jaspis, město pak samo zlato čisté, podobné sklu čistému.
Zjevení Janovo 21. - 19. A základové zdi městské všelikým kamenem drahým ozdobeni byli. Základ první byl jaspis, druhý zafir, třetí chalcedon, čtvrtý smaragd,
Zjevení Janovo 21. - 20. Pátý sardonyx, šestý sardius, sedmý chryzolit, osmý beryllus, devátý topazion, desátý chryzoprassus, jedenáctý hyacint, dvanáctý ametyst.
Zjevení Janovo 21. - 21. Dvanácte pak bran dvanácte perel jest, a jedna každá brána jest z jedné perly; a rynk města zlato čisté jako sklo, kteréž se naskrze prohlédnouti může.
Zjevení Janovo 21. - 22. Ale chrámu jsem v něm neviděl; nebo Pán Bůh všemohoucí chrám jeho jest a Beránek.
Zjevení Janovo 21. - 23. A to město nepotřebuje slunce ani měsíce, aby svítily v něm; nebo sláva Boží je osvěcuje, a svíce jeho jest Beránek.
Zjevení Janovo 21. - 24. A národové lidí k spasení přišlých, v světle jeho procházeti se budou, a králové zemští přenesou slávu a čest svou do něho.
Zjevení Janovo 21. - 25. A brány jeho nebudou zavírány ve dne; noci zajisté tam nebude.
Zjevení Janovo 21. - 26. A snesou do něho slávu a čest národů.
Zjevení Janovo 21. - 27. A nevejdeť do něho nic poskvrňujícího, anebo působícího ohyzdnost a lež, než toliko ti, kteříž napsaní jsou v knihách života Beránkova.
Zjevení Janovo 22. - 1. I ukázal mi potok čistý vody živé, světlý jako křišťál, tekoucí z trůnu Božího a Beránkova.
Zjevení Janovo 22. - 2. Uprostřed pak rynku jeho a s obou stran potoka bylo dřevo života, přinášející dvanáctero ovoce, na každý měsíc vydávající ovoce své, a listí své k zdraví národů.
Zjevení Janovo 22. - 3. A ničeho zlořečeného již více nebude, ale trůn Boží a Beránkův bude v něm, a služebníci jeho sloužiti jemu budou.
Zjevení Janovo 22. - 4. A tvář jeho viděti budou, a jméno jeho budeť na čelích jejich.
Zjevení Janovo 22. - 5. A noci tam nebude, aniž budou potřebovati svíce, ani světla slunečného; nebo Pán Bůh je osvěcuje, a kralovati budou na věky věků.
Zjevení Janovo 22. - 6. I řekl mi: Slova tato jsouť věrná a pravá, a Pán, jenž jest Bůh svatých proroků, poslal anděla svého, aby ukázal služebníkům svým, co se díti musí brzo.
Zjevení Janovo 22. - 7. Aj, přijduť rychle. Blahoslavený, kdož ostříhá slov proroctví knihy této.
Zjevení Janovo 22. - 8. Já pak Jan viděl jsem a slyšel tyto věci. A když jsem slyšel a viděl, padl jsem, klaněti se chtěje před nohama anděla toho, kterýž mi tyto věci ukazoval.
Zjevení Janovo 22. - 9. Ale řekl mi: Hleď, abys toho nečinil. Neboť jsem spoluslužebník tvůj a bratří tvých proroků, a těch, jenž ostříhají slov knihy této. Bohu se klaněj.
Zjevení Janovo 22. - 10. Potom řekl mi: Nezapečeťuj slov proroctví knihy této; neboť jest blízko čas.
Zjevení Janovo 22. - 11. Kdo škodí, škodiž ještě; a kdo smrdí, smrdiž ještě; a kdo jest spravedlivý, ospravedlniž se ještě; a svatý posvětiž se ještě.
Zjevení Janovo 22. - 12. A aj, přijduť brzo, a odplata má se mnou, abych odplatil jednomu každému podle skutků jeho.
Zjevení Janovo 22. - 13. Jáť jsem Alfa i Omega, počátek i konec, první i poslední.
Zjevení Janovo 22. - 14. Blahoslavení, kteříž zachovávají přikázání jeho, aby měli právo k dřevu života a aby branami vešli do města.
Zjevení Janovo 22. - 15. Vně pak budou psi a čarodějníci, a smilníci, a vražedlníci, a modláři, i každý, kdož miluje a činí lež.
Zjevení Janovo 22. - 16. Já Ježíš poslal jsem anděla svého, aby vám svědčil o těchto věcech v církvích. Já jsem kořen a rod Davidův, a hvězda jasná a jitřní.
Zjevení Janovo 22. - 17. A Duch i nevěsta řkou: Pojď. A kdož slyší, rciž: Přijď. A kdož žízní, přijdiž, a kdo chce, nabeř vody života darmo.
Zjevení Janovo 22. - 18. Osvědčujiť pak každému, kdož by slyšel slova proroctví knihy této, jestliže by kdo přidal k těmto věcem, žeť jemu přidá Bůh ran napsaných v knize této.
Zjevení Janovo 22. - 19. A jestliže by kdo ujal něco od slov proroctví tohoto, odejmeť Bůh díl jeho z knihy života, a z města svatého, a z těch věcí, kteréž jsou napsány v knize této.
Zjevení Janovo 22. - 20. Takť praví ten, kterýž svědectví vydává o těchto věcech: Jistěť přijdu brzo. Amen. Přijdiž tedy, Pane Ježíši.
Zjevení Janovo 22. - 21. Milost Pána našeho Jezukrista se všemi vámi. Amen.